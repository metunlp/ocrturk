3.3.3. Emeklilik planı ve uygulanan dürtmeler
EMEKLİLİK GELİRİ OPSİYONLARININ SUNUMU
İngiltere’de 2014 yılında yapılan bir laboratuvar
deneyi sonucunda emeklilik geliri ürünlerinin
sunumunun daha basit ve anlaşılır bir şekilde
yapılmasının kişilerin davranışsal yanlılıklarını
azalttığı öne sürülmüştür. Yapılan çalışmada üç
çeşit sunum yapılmıştır. Birinci sunumda tüketiciler emekliliğe ayırabilecekleri para konusunda
ürün adlarından bahsetmeden bilgilendirilmiştir.
İkinci sunumda bilgi yıllık gelir olarak verilmiştir. Örneğin, yıllık olan bu seçeneği seçip ölene
kadar aylık GBP 500 gelir vermesi gibi. Üçüncü
ve son sunumda ise sunumun çerçevesi yatırım
şeklinde verilmiştir. Burada yatırımın getirisi ve
tüketicinin emeklilik fonundaki para miktarı ifade edilmiştir.

400.000 kişinin katıldığı bu çalışmada katılımcıların %70’i emeklilik gelirinin yıllık gelir opsiyonuyla verilmesini, %20’den daha fazla kişi ise yatırım
şeklinde verilmesini tercih etmiştir. Daha fazla kişinin emeklilik gelirini yıllık gelir bazında görmek
istediği sonucuna ulaşılmıştır.

EMEKLİLİK İÇİN PARA BİRİKTİRMEK

Hershfield vd. (2011) insanların emeklilikleri için
yeterli para birikimini sağlayamadıklarından
yola çıkarak tasarladıkları deneyde 50 katılımcıya yaşlarının ilerlemiş görüntüleri sunulmuş ve
daha fazla para biriktirmelerinin gerekliliği dikkat
çekici hale getirilmeye çalışılmıştır. Deneyde katılımcılardan emeklilikleri için ne kadar para biriktirdiklerini bir kaydırıcı panel üzerinden belirlemeleri istenmiştir. Bu panelde düşük bir miktarı
biriktirmeyi seçtiklerinde yaşı ilerlemiş görüntüleri kaşlarını çatmaya başlamakta ve daha yüksek bir miktarı tercih ettiklerinde yaşları ilerlemiş
görüntüleri gülümsemeye başlamaktadır. Deney
sonuçları yaşı ilerlemiş görüntünün olduğu durumda para birikiminin (ortalama $172) şu anki
görüntüsüyle karar verenlerinkine göre iki katı
(ortalama $80) olduğu tespit edilmiştir.

AVRUPA BİRLİĞİ KOMİSYONUNDAKİ EMEKLİLİK
PROGRAMI

Dünya Bankasının 2020 yılı raporunda Avrupa
Birliği Komisyonu’nun çalışmasında emeklilik
ürünleriyle ilgili bilgilendirmeler verilmeye devam edilmektedir. Avrupa Birliği tüketicilerine
yapılmakta olan bu çalışmada EIOPA (European
Insurance and Occupational Pensions AuthorityAvrupa Sigorta ve Mesleki Emeklilik Otoritesi) ve
bir dış danışmanla beraber online deneyler yapıp
davranışsal çok fazla veri toplamaya devam etmektedirler.

FİNANSAL EĞİTİM VE ÇALIŞANLARIN EMEKLİLİK
PLANINA KATILIMI

İşverenler emeklilik planına katılmaları, rahat bir
emeklilik için tasarruf ve yatırımlarını iyi yapmaları için çalışanlarına ücretsiz eğitim vermek istemişlerdir. Benartzi ve Thaler (2007) çalışmasında
büyük bir şirketin çalışanlarına “tanımlamalı-hak
etme” planından “tanımlamalı-katkı” planına geçmek için verdiği eğitimin sonucunda bilgi oranlarını ölçmüştür. Fakat eğitim öncesi ve sonrası bilgi oranını farkı sadece %1 olarak bulunmuştur. Ek
olarak çalışanlar tasarruf yapma konusunda çok
istekli ve heyecanlı olsalar da tasarruf yapma planına katılım oranı %14’te kalmıştır. Emeklilik tercihiyle ilgili verilen eğitimin bir faydasının olmadığı
görülmüştür.
Şekil 6: Emeklilik Planının Kişinin Kendi Resmi Kullanılarak Gösterilmesi 

![figür](data_1099/figures/fig_1.png)

Kaynak: https://www.stir.ac.uk/media/stirling/services/faculties/social-sciences/research/documents/
Nudge-Database-1.2.pdf

3.3.4. Sigorta ve uygulanan dürtmeler

İngiltere’de 2013-2015 yılları arasında 300.000 sigorta müşterisiyle yapılan bir deneyin ardından
anket uygulanmıştır. Bu uygulamadaki amaç bu
kişilerin sigorta poliçelerini yenilerken veya başka
bir sigorta şirketine geçmeyi düşünürken gereksiz yüksek fiyatları ödemek gibi yanlış bazı kararlar almalarını engellemektir. Bu noktada 4 ayrı
dürtme yapılmıştır:
1. Dikkat çekme: Yenileme uyarısının içinde
bu seneki priminin yanında geçen seneki primi de gösterme
2. İlgili bilgilendirme/dürtme: Yenileme uyarısını ve aynı zamanda yenileme seçeneklerini
sunan bir broşür gönderme
3. Basitleştirme: Yenileme uyarı mesajlarını
numaralandırılmış liste şeklinde ve daha basit
bir dille anlatmak
4. Hatırlatma: Yenileme uyarısından 2 hafta
sonra hatırlatma mesajı gönderme
Bu dürtmelerden en etkili olanı dikkat çekme yani
geçen seneki primi bu senekinin yanına koymak
olmuştur.

VARSAYILAN-DEFAULT SİGORTA PROGRAMI

Cynthia vd. (2019) özet çalışmasında şirketlerde
çalışanlara otomatik olarak (default) verilen sigorta programından ve bu çalışmayı yapan Handel
(2013) deneyinden bahsedilmektedir. Bu araştırmanın sonunda çalışanları işe başlarken otomatik
olarak sigorta sistemine özellikle Bireysel Sigorta
sistemine dahil etmenin kendi seçimiyle sigorta
yapıp yapmamaya karar verilen duruma göre iki
kat refah düzeyi sağladığı tespit edilmiştir. Bunun
nedenlerinden en önemlisi olarak kişi sigorta seçimi yaparken olumsuz seçimden kaynaklanan
mevcut refah kaybını örnek olarak verebiliriz. Bu
dürtme halihazırda Yeni Zelanda, Türkiye ve İngiltere gibi ülkelerde uygulanmaktadır.

3.3.5. Bankacılık ve uygulanan dürtmeler
NAKİT TRANSFERLERİNİ ADLANDIRMAK
Beatty vd. (2011) 60 yaş üstündeki hane halkına
nakit transferi olarak uygulanan İngiltere Akaryakıt Ödemesi (UK Winter Fuel Payment (WFP))
örneğini ele alarak bir deney yapmıştır. Bu saha
deneyinin çıkış noktası standart iktisat teorisinde nakit transferlerinin nasıl adlandırıldığı veya
etiketlendirildiğinin kişilerin harcama biçimini
etkilememesi gerektiğidir. Örneğin buna göre bir
nakit transferinin çocuk yardımı, gıda pulu kartı
gibi adlandırılması bu paranın nasıl ve ne biçimde
harcandığını etkilememelidir. Fakat bu çalışmada
hane halkına karşılıksız verilen £100 herhangi bir
isimle verilmediğinde akaryakıt harcaması toplamı £3 olurken bu nakit transferi “kış yakıt ödemesi” şeklinde isimlendirildiğinde akaryakıt harcamasının ortalama £41 olduğu ortaya çıkmıştır. Bu
sonuç tüketicilerin harcama biçimini yönlendirmenin mümkün olduğunu gösterilmiştir.

MÜŞTERİLERİN ATM MAKİNESİNDE PARA UNUTMASI

İngiltere’de 2004-2011 yılları arasında ATM makinasında kalan paraları müşterilerine geri vermek
isteyen fakat bazı müşteriler hesaplarını kapattıkları için ulaşmakta zorlanan bir bankadan yola çıkılarak 2012-2013 yıllarında bir deney yapılmıştır.
Bu deneyin sponsoru UK Financial Conduct Authority / FCA olmuştur. Dürtme stratejisi şu şekilde gelişmiştir. Hesabını kapamış eski müşterilere
davranışsal bazı prensipleri içeren mektuplar yollanmıştır. Kontrol grubuna davranışsal ilkelerin
kullanılmadığı standart bir mektup yollanırken
diğer 3 gruba ise davranışsal bazı dürtmelerin
kullanıldığı mektuplar iletilmiştir.

Grup 1: Öğeler: Önemli bilgiler mektubun üstünde öğe şeklinde verilmiştir (para çekimi ne kadar
vakit alacak, parayı almak nasıl olacak) ve “bir şeyi
ertelersen onu yapma olasılığın düşer” sözüyle
mektup bitirilmiştir.
Grup 2: Süreç: Paranın nasıl alınacağı konusundaki süreç tek tek numaralandırılarak mektubun
ortasında anlatılmıştır.
Grup 3: Materyaller ve Süreç: Her iki çeşit dürtme bir mektupta kullanılmıştır.

Mektuplar 5.589 kişiye iletilmiştir. 2.839 (%50,8)
müşteri parasını almaya gelmiş ve müşteri başına
ortalama 95 GBP ödenmiştir. Ayrıca, alacak para
miktarı daha fazla olanlar, kadınlar, daha yeni 