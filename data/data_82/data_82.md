Ekim 2019 - Eylül 2023 tarihleri arasında yürütülen Proje, hipertansiyon hastalarının
çevrimiçi bir platform aracılığıyla sağlık profesyonelleri tarafından uzaktan takip
edilmelerini, kendi hastalık yönetim süreçlerine daha fazla müdahil olmalarını ve böylece
güçlenmelerini (patient empowerment) desteklemeyi hedeflemiştir. Bu sayede, daha
kaliteli ve kesintisiz bir kronik hastalık yönetimi modeli geliştirilmesi amaçlanmıştır.
Proje, PCP modeline uygun olarak, üç rekabetçi Ar-Ge aşamasında yapılandırılarak
yürütülmüştür (Şekil 1). Bu aşamalar:
1. Kavramsal tasarım ve fizibilite (Mart 2021 - Mayıs 2021): Bu aşamada, yedi
çözüm geliştirici tedarikçi, ön değerlendirme kriterlerini karşılayan önerilerini
sunmuş ve bu çözümlerin teknik fizibilitesi ile kullanıcı ihtiyaçlarına uygunluğu
analiz edilmiştir.
2. Prototip geliştirme (Haziran 2021 - Ocak 2022): İlk aşamada başarılı bulunan üç
tedarikçi, işlevsel prototiplerini geliştirmiştir. Bu prototipler teknik testlerden
geçirilmiş, kullanıcı geri bildirimleri doğrultusunda iyileştirilmiş ve kamu
alıcılarının değerlendirmelerine sunulmuştur.
3. Pilot uygulama ve saha testi (Şubat 2022 - Eylül 2023): İkinci aşama sonunda,
kamu alıcılarının teknik, klinik ve kullanıcı deneyimine dayalı değerlendirmeleri
sonucunda en yüksek potansiyele sahip iki dijital sağlık çözümü (HyperHealth ve
HSmartBPM) pilot uygulama için seçilmiştir. Bu çözümler, dört ülkede toplam
365 hipertansiyon hastası ve 24 sağlık çalışanı tarafından gerçek klinik koşullar
altında test edilmiştir.