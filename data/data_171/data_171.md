Yaygın eğitim örgün eğitimin dışında kalan bireylerin gereksinimlerine cevap
vermek adına, çeşitli kurum ve kuruluşlarla işbirliği içinde, gerekli eğitim ortamını
hazır hale getirerek, çeşitli program içeriklerine yönelik bireye pratik teknikler
kullanarak, örgün eğitimle iş birliği kapsamında ve tamamlayıcı nitelikte yapılan
eğitimdir (Alkan, Doğan, İlhan & Sezgin, S.İ. 1996:9, akt:Tez, 2014:10).

Örgün eğitim yapan kurumlar okul öncesinden başlayarak yüksek öğretim
yapan yani üniversiteleri de içine alan geniş bir yelpazeye sahiptir. Örgün eğitim ile
kişilerde, belirlenmiş dönemlerde davranış değişikliği meydana getirilmektedir. Buna
karşın bilim ve teknolojideki büyük hızdaki gelişim ve değişim sonucunda bazı
meslek dallarında değişimler meydana getirmektedir. Bunun sonucunda ise örgün
eğitim faaliyeti sunan kurumlarda verilen eğitim değişimin etkisiyle bir anlam ifade
etmemektedir ve dolayısıyla bu eksikliği gidermek, bireyleri değişim ve gelişim
karşısında günün şartlarına uygun olacak biçimde geliştirmek adına yaygın eğitimin
önemi ortaya çıkmaktadır (Murat,2009:27).

Tablo 1: Yaygın ve Örgün Eğitim Karşılaştırması

<table>
  <thead>
    <tr>
      <th>Örgün Eğitim</th>
      <th>Yaygın Eğitim</th>
    </tr>
  </thead>
  <tbody>
    <tr>
      <td>amaç uzun dönemli ve genel, ve kredi temelli</td>
      <td>kısa dönemli, özel ve kredi temelsiz</td>
    </tr>
    <tr>
      <td>Süre Uzun dönemli, hazırlayıcı ve tam zamanlı</td>
      <td>kısa dönemli, dönüşlü ve yarı zamanlı</td>
    </tr>
    <tr>
      <td>İçerik Akademik, girdi merkezli, standartlaşmış katılanlar giriş koşulları ile belirlenir</td>
      <td>Pratik, çıktı merkezli, giriş koşulları katılanlarca belirlenmiş, bireyselleşmiş</td>
    </tr>
    <tr>
      <td>Sunum kurumsal temelli, katı yapılanmış ekonomik ve toplumsal çevreden soyutlanmış öğretmen merkezli, yoğun kaynak kullanarak</td>
      <td>çevre temelli, esnek yapılanmış yerel toplumla ilgili öğrenen merkezli, az kaynak kullanarak</td>
    </tr>
    <tr>
      <td>Denetim Dışsal ve hiyerarşik</td>
      <td>öz yönetimli ve demokratik</td>
    </tr>
  </tbody>
</table>

Kaynak: (Coombs 1989, akt Duman, 2003)

Dünyada yaygın eğitim kavramı ile ilgili üç temel yanlış kabul söz
konusudur. Bunlardan ilki eğitimin tek başına bir kalkınma kaynağı olduğu ve bu
kapsamda diğer faktörlerden ayrı düşünülmemesi gerçeğinin unutulmamasıdır.
Eğitim kalkınmanın temelini oluşturur ancak diğer unsurlardan bağımsız
görülmemelidir. İkinci hata noktası yaygın eğitimin örgün eğitime ve başka
kurumlara alternatif şeklinde görülmesi olarak değerlendirilebilir. Bu da yaygın