2\. KURAMSAL TEMELLER

2.1. Genel Kavramlar

Bu bölümde, çalışmalarda kullanılan kavramlara yer verilecektir.

Tanım 2.1 (Konveks Küme): $N$ bir lineer uzay $M \subseteq N$ ve $\forall a, b \in M$ olmak üzere

$$
M = \{k \in N : k = \theta a + (1 - \theta)b, \quad 0 \le \theta \le 1\} \subseteq M
$$

oluyorsa $M$ kümesi konveks bir kümedir denir.

Tanım 2.2 (J-konveks fonksiyon): $I, \mathbb{R}$ üzerinde bir aralık olmak üzere $\forall a, b \in I$ için

$$
\mu\left(\frac{a + b}{2}\right) \le \frac{\mu(a) + \mu(b)}{2}
$$

şartını sağlayan $\mu$ fonksiyonuna $I$ üzerinde Jensen anlamında konveks veya $J$-konveks fonksiyon denir (Mitrinovic and Vasic, 1970).

Tanım 2.3 (Konveks fonksiyon): $I, \mathbb{R}$ üzerinde bir aralık ve $\mu : I \to \mathbb{R}$ bir fonksiyon olmak üzere $\forall a, b \in I$ ve $\theta \in [0, 1]$ için

$$
\mu(\theta a + (1 - \theta)b) \le \theta\mu(a) + (1 - \theta)\mu(b)
$$

şartını sağlayan $\mu$ fonksiyonuna konveks fonksiyon denir (Pečarić and Tong, 1992).

Tanım 2.4 (m-konveks fonksiyon): $\mu : [0, k] \to \mathbb{R}$ ve $k > 0$ olsun. $\forall a, b \in [0, k], \theta \in [0, 1]$ ve $m \in [0, 1]$ için

$$
\mu(\theta a + m(1 - \theta)b) \le \theta\mu(a) + m(1 - \theta)\mu(b)
$$

şartı sağlanıyorsa $\mu$ fonksiyonuna $m$-konvekstir denir (Toader 1988).

Tanım 2.5 ((a, m)-konveks fonksiyon): $\mu : [0, k] \to \mathbb{R}$ ve $k > 0$ olsun. $\forall a, b \in [0, k], \theta \in [0, 1]$ ve $(\alpha, m) \in [0, 1]^2$ için

$$
\mu(\theta a + m(1 - \theta)b) \le \theta^\alpha\mu(a) + m(1 - \theta^\alpha)\mu(b)
$$

şartı sağlanıyorsa $\mu$ fonksiyonuna $(\alpha, m)$-konvekstir denir (Mihesan, 1993).