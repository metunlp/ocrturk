müşteriler ve ortak hesabı olanlar paralarını geri
almaya daha çok gelmiştir. Farklılaşan mektupların herhangi bir etkisi görülmemiştir.

YARIN DAHA ÇOK TASARRUF ET

Şirketlerde çalışanları otomatik olarak bir para
biriktirme programına dahil eden (yani işverenin
önerdiği emeklilik planı) 401(k) planı olan bir proje, Madrian & Shea (2001) çalışmasında incelenmiştir. Sonuç olarak böyle bir varsayılan şekilde
otomatik olarak dahil edilinen bir programda
insanların daha çok para biriktirebildikleri bulunmuştur. Bunun temel nedeni az sayıda kişinin
bu programdan çıkmasını sağlaması ve aynı para
biriktirme oranında kalmaları diye tespit edilmiştir. 401(k) gibi “tanımlamalı-katılım” planları işyeri
değişince taşınabilir, bunun yanında çalışana tasarrufunu ayarlama ve yatırım kararı verme fırsatı verir. Bu hem avantaj hem dezavantaj olabilmektedir. Bazen de çalışanlar tasarruf miktarını
belirleme ve portföylerini yönetmeyi isterken yeterince tasarruf yapıp yapmadıklarını da kestiremeyebilirler. 401(k) planında olanların %68’i “çok
düşük”, %31’i “doğru gibi (yeterli anlamında)” ve
sadece %1’i “çok yüksek” tasarruf oranı olduğunu
belirtmiştir (Thaler ve Sunstein, 2017).

Bu noktada insanların bu otomatik programda
kalıp yeterli para biriktirememe sorunu da ‘Save
More Tomorrow (SMART)- Yarın Daha Çok Tasarruf Et’ uygulamasıyla çözülmeye çalışılmıştır.
“Save for Tomorrow, Yarın Daha Çok Tasarruf Et”
Richard Thaler’ın ve Shlomo Benartzi’nin 2004
yılında yayınladıkları makalede belirtilen Amerika’da çalışanların emeklilik için tasarruf yapma
dürtme uygulamasıdır. Bu dürtme çok başarılı
olmuş nitekim 2006 yılında çıkan Emeklilik Koruma Yasasına eklenmiş, yaklaşık 15 milyon kişinin
emeklilik tasarruf oranına katkıda bulunmuştur
(Thaler ve Benartzi, 2004).

Yarın Daha Çok Tasarruf Et Programı insan davranışlarından beş psikolojik ilkeye dayanmaktadır:
1. İnsanlar tasarruf yapmayı düşünür, planlar
ama gerçekleştirmezler.
2. Öz-kontrol kısıtlamalarını (diyet gibi) hep erteleriz.
3. Kayıptan kaçınma eğilimimiz vardır.
4. Çoğu insan atalete kapılır.
5. Kayıp para miktarı düşünüldüğünde (genellikle enflasyon dikkate alınmaz) nominal değer
düşünülür. 
Grafik 1: SMarT Programında Para Biriktirme Oranının Diğer Alternatiflerle Karşılaştırılması

![figür](data_1100/figures/fig_1.png)

Benartzi & Thaler (2004), Save More Tomorrow, Journal of Political Economy

SMarT programı bir emeklilik programı olarak
Thaler and Benartzi (2004) tarafından bulunmuş
ve insanları daha çok para biriktirmeye teşvik etmiştir. Bu programın 4 temel özelliği bulunmaktadır.
> Gelecek para biriktirmek insanlar için daha
çekicidir.
> Ücret kaybı olmayacak, ancak gelecekteki
kazançlarda düşüş olacaktır.
> Smart programına katkı yavaş yavaş artacaktır.
> İnsanlar istedikleri zaman programdan çıkabileceklerdir.

İnsanlar yalnızca gelecekteki sonuçlar arasında
değiş tokuş gerektiren kararlar vermeyi daha
kolay bulurlar. Gelecekte farklı tasarruf oranları
arasında seçim yapmak, kısa vadeli odaklanmayı
ve bugün için alınan kararların anlık mali sonuçlarını içermez. Akıllıca yapılan bir dürtme, insanların gelecekte kendi varsayılanlarını seçmelerini
sağlamak için bu içgörüleri kullanır. SMarT olarak
bilinen bu yöntemde, çalışanlar gelecekteki ücret
artışlarından tasarrufta artış öngörür (Thaler ve
Benartzi 2004; Benartzi ve Thaler 2013). Haler ve
Benartzi (2004) ilk olarak, emeklilik planlarına ilişkin dürtmenin, insanların emeklilik için yeterince
tasarruf etmelerine yardımcı olmak için etkili bir
yol olduğunu öne sürmüşlerdir. Onların deneysel
SMarT programı tasarruf kararını yeniden çerçevelendirmiştir: Tüketimi şimdi azaltmak yerine,
katılımcı, maaş artışının ne kadarının varsayılan
olarak tasarruflara tahsis edileceğine karar vermiştir. Seçim mimarisindeki bu değişikliklerin tasarruf davranışını önemli ölçüde artırdığını göstermektedir.

Çalışanların dörtte biri tavsiye edildiği gibi tasarruf oranını %5 arttırmayı seçmiş, fakat ücretlerinde düşüş istemeyenler (kayıptan kaçınanlar) her
maaş artışında tasarruf oranında %3’lük bir artış
istemiştir -ki bu SMarT programını tercih etmeleri
anlamına gelmektedir.

Programın uygulanmasından sonra sonuçlar
SMarT planına giren grubun para biriktirme oranını %3,3’ten %6,5’e artırdıkları görülmüştür. Ek
olarak, SMarT planına giren gruptaki kişilerin bu
oranı zaman içinde artırmaya devam ettiği ve
oranın zamanla ortalama %13,6 kadar arttığı tespit edilmiştir. Yani danışmanın tavsiyesiyle sabit
%5 tasarruf oranı seçenler 3,5 yıl ve dört maaş
sonra tasarruf oranı %9 iken SMarT programıyla
ücreti arttıkça oranı artıranda ise tasarruf oranları muntazam artmış, maaşlarının %13,6’sına kadar çıkmıştır. Danışmanın tavsiyesine uyup %5
tasarruf oranını seçen maaşının %9, SMarT seçen
%13,6 kadar tasarruf edebilmiş ve bu doğrultuda,
dürtme yapılan insanların daha çok para biriktirdikleri de kanıtlanmıştır.

LLOYDS TSB BANKASININ MÜŞTERİLERİNİN TASARRUF ETME DAVRANIŞI

2011 yılında İngiltere merkezli Lloyds TSB bankasının online olarak müşterilerine vermeye başladığı bir uygulama olan “Money Manager”, insanların harcamalarını kontrol etmesini sağlamak
için seçim mimarisini kullanmaktadır. Uygulama
sayesinde müşteriler tam olarak ne kadar ve hangi kategoriler altında harcama yaptıklarını görebilmektedirler.

Lloyd bu hizmeti online ve bedava olarak sunmaktadır. Bir müşteri harcamalarının ne kadarını
gıdaya, eve, giyime veya eğlenceye yaptığını çok
basit şekillerle görebilmektedir. Bunun yanında
müşteriye iki yıllık nakit akımı, harcama planı,
para biriktirme hedefi ve bir takvimle günlük harcamaları da gösterilmektedir. Bu uygulama müşterilerin tasarrufunu %10’a kadar artırabilmiştir.
Şekil 7: Para Yönetimi Konusunda Kişisel Bilgilendirme Ekranı

![figür](data_1100/figures/fig_2.png)