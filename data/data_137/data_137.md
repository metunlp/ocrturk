2. FİNANSAL TABLOLARIN SUNUMUNA İLİŞKİN ESASLAR (DEVAMI)
Maddi ve maddi olmayan duran varlıkların faydalı ömürleri: Grup yönetimi maddi ve maddi olmayan duran varlıkların faydalı
ömürlerinin belirlenmesinde teknik ekibinin tecrübeleri ve özellikle özel maliyetler için ileriye dönük pazarlama ve yönetim
stratejileri doğrultusunda önemli varsayımlarda bulunmaktadır.
Tesis, makine ve cihazlar, bağımsız profesyonel ve Sermaye Piyasası Kurulu (“SPK”) nezdinde lisanslı bir gayrimenkul
değerleme şirketi tarafından yürütülen değerleme çalışmalarına istinaden hazırlanan varlık değerleme raporunda yer alan gerçeğe
uygun varlık değerlerinden finansal tablolara yansıtılmıştır. Yeniden değerleme çalışmalarının sıklığı, yeniden değerlemesi
yapılan maddi duran varlıkların defter değerlerinin ilgili raporlama dönemi sonu itibarıyla gerçeğe uygun değerlerinden önemli
ölçüde farklı olmadığından emin olacak şekilde belirlenir. Yeniden değerleme çalışmalarının yapılma sıklığı maddi duran varlık
kalemlerinin gerçeğe uygun değerlerindeki değişime bağlıdır. Yeniden değerlenen bir varlığın geçeğe uygun değerinin defter
değerinden önemli ölçüde farklı olduğu düşünülen durumlarda, yeniden değerleme çalışmasının tekrarlanması gerekmektedir ve
bu çalışma aynı tarih itibarıyla yeniden değerlenen varlığın bulunduğu varlık sınıfının tamamı için yapılmaktadır. Öte yandan
gerçeğe uygun değer değişimleri önemsiz olan maddi duran varlıklar için yeniden değerleme çalışmalarının tekrarlanması gerekli
görülmemektedir. Santrallerin ekonomik amortisman süresi teknik bölümlerce tesisin devreye alındığı dönemde ekonomik
ömüre ilişkin yapılan belirlemelere dayanmaktır.
Ertelenmiş vergi varlık ve yükümlülükleri: Ertelenmiş vergi varlıkları gelecekte vergiye tabi kâr elde etmek suretiyle geçici
farklardan ve kullanılmamış geçmiş yıl mali zararlardan faydalanmanın kuvvetle muhtemel olması durumunda
kaydedilmektedir. Kaydedilecek olan ertelenmiş vergi varlıkların tutarı belirlenirken gelecekte oluşabilecek olan
vergilendirilebilir kârlara ilişkin önemli tahminler ve değerlendirmeler yapmak gerekmektedir.
Borçlanma maliyetleri: Grup, elektrik santrallerinin yapımını finanse edebilmek için 2019 ve öncesinde kullanmış olduğu
kredilere ait borçlanma maliyetlerini özellikli varlık olarak değerlendirilen elektrik santralinin maliyet bedeline eklemiştir.
c. İşletmenin Sürekliliği
Grup konsolide finansal tablolarını işletmenin sürekliliği ilkesine göre hazırlamıştır.
İşletmenin sürekliliğinin değerlendirilmesinde, Grup geleceğe yönelik olarak yaptığı gelir projeksiyonlarına ilişkin
değerlendirmede; zarar etmesinin en büyük nedeni uzun vadeli kredilerinin henüz gerçekleşmemiş kur farklarından
kaynaklanmaktadır. Grup net kur farkı zararının dışında faaliyet kârı ve pozitif nakit akışı elde etmektedir. Son zamanlarda kur
artışlarından kaynaklı elektrik fiyatlarında oluşan artışın da etkisi ile nakit akışa çok daha fazla pozitif katkı sağlamaktadır.
d. Netleştirme/Mahsup
Finansal varlık ve yükümlülükler, gerekli kanuni hakkın halihazırda mevcut olması, söz konusu varlık ve yükümlülükleri net
esasa göre ödeme niyetinin olması veya varlıkların elde edilmesi ile yükümlülüklerin yerine getirilmesinin eş zamanlı
gerçekleştirme niyetinin olması durumunda net olarak gösterilirler.
e. Karşılaştırmalı Bilgiler ve Önceki Dönem Tarihli Finansal Tablolarının Düzeltilmesi
Mali durum ve performans trendlerinin tespitine imkan vermek üzere, Grup’un konsolide finansal tabloları önceki dönemle
karşılaştırmalı olarak hazırlanmaktadır. Cari dönem konsolide finansal tabloların sunumu ile uygunluk sağlanması açısından
karşılaştırmalı bilgiler gerekli görüldüğünde yeniden sınıflandırılır ve önemli farklılıklar açıklanır.