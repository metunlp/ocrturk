

![figür](data_1023/figures/figures_1.png)
Şekil 1. HSMonitor Proje aşamaları.

Not: Health Status Monitor (t.y.)’ den alınmıştır.

Pilot uygulama sürecinde, hastalar tarafından kullanılan akıllı cihazlar (akıllı saat, dijital
tansiyon aleti, akıllı tartı) aracılığıyla tansiyon, kilo, uyku kalitesi, kan basıncı, yağ ve su
oranı ile fiziksel aktivite verileri toplanmış ve Wi-Fi, Bluetooth gibi kablosuz iletişim
teknolojileri kullanılarak sisteme otomatik olarak aktarılmıştır. Ayrıca, günlük beslenme
bilgileri hastalar tarafından m-sağlık uygulamasının arayüzü üzerinden manuel olarak
sisteme girilmiştir. Proje kapsamında kullanılan çözümler arasında, tansiyon verilerini
bilekten ölçen bir akıllı saat ile üst koldan ölçüm yapan dijital bir tansiyon cihazı yer
almaktadır.

Hasta ve doktor arayüzlerinde sunulan veriler, uluslararası geçerliliği olan tıbbi
kılavuzlara göre sınıflandırılmış ve bireylerin risk düzeyleri belirlenmiştir. Bu
sınıflandırma sayesinde, hastaların uzaktan izlenmesi yoluyla hasta-sağlık profesyoneli
işbirliğinin ve klinik koordinasyonunun güçlendirilmesi hedeflenmiştir. Böylece hem
hastaneye gereksiz başvuruların azaltılması ya da geç kalınmış başvuruların önlenmesi
hem de gerçek zamanlı tedaviye ulaşılması amaçlanmıştır. Ayrıca, doktorlara ve hastalara
veri temelli kişiselleştirilmiş karar destek sistemleri sunularak hipertansiyonun öz