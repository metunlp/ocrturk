olduklarını iddia ederler. Güçlendirme müdahaleleri ile yetkilendirme duygusu
arasında net bir ayrım yapmıştırlar. Conger ve Kanungo (1988) güçlendirmeyi
motivasyon ve yetkilendirme açısından kavramsallaştırmış ve Tablo 2.3'te belirtildiği
gibi güçlendirme için beş aşamalı bir çerçeve sunmuşturlar.
Tablo 2.3 Conger ve Kanungo'ya Göre Beş Aşamalı Güçlendirme Süreci
<table>
    <tr>
        <td>Aşama 1<br>Psikolojik bir güçsüzlük durumuna yol açan koşullar</td>
        <td>Aşama 2<br>Yönetim strateji ve tekniklerinin kullanımı</td>
        <td>Aşama 3<br>Dört kaynak kullanarak astlarına öz yeterlilik bilgisi sağlamak</td>
        <td>Aşama 4<br>Astların deneyimlerini güçlendirmeye ilişkin sonuçlar</td>
        <td>Aşama 5<br>Davranışsal Etkilere Yönelik Aşama</td>
    </tr>
    <tr>
        <td>
            o Örgütsel Faktörler<br>
            o Gözetim<br>
            o Ödül sistemi<br>
            o İşin doğası
        </td>
        <td>
            = Katılımcı yönetim<br>
            = Hedef belirleme<br>
            = Geri bildirim sistemi<br>
            = Modelleme<br>
            = Koşullu/yetkinl<br>
            ik bazlı ödül<br>
            = İş zenginleştirme
        </td>
        <td>
            &bull; Etkin erişim<br>
            &bull; Dolaylı deneyim<br>
            &bull; Sözlü ikna<br>
            &bull; Duygusal uyarılma
        </td>
        <td>
            * Çaba performansı beklentisinin veya kişisel yeterliliğe olan inancın güçlendirilmesi
        </td>
        <td>
            &bull; Görev hedeflerine ulaşmak için davranışın başlatılması/sürdürülmesi
        </td>
    </tr>
</table>
Kaynak: Conger ve Kanungo (1998: 75)
İlk aşama, astlar arasındaki güçsüzlük duygularından sorumlu olan örgüt
içindeki koşulların teşhisidir. Bu teşhis gözetim, ödül sistemi ve işin doğası gibi
örgütsel faktörlerle karakterize edilir. Yazarlar bu koşulların örgütlerde güçsüzlüğe
neden olduğunu iddia etmişlerdir. Conger ve Kanungo'nun modelin ikinci aşamasına
göre, hedef belirleme, iş zenginleştirme, geri bildirim sistemleri, modelleme ve
yetkinlik bazlı ödüller gibi yönetim uygulamaları kullanılarak çalışanların güçsüzlük
duyguları azaltılabilir.
Ek olarak, bu stratejilerin kullanımı, güçsüzlüğe katkıda bulunan bazı dış
koşulları ortadan kaldırmayı, aynı zamanda ve daha da önemlisi, üçüncü aşamada
astlara öz-yeterlilik bilgisi sağlamayı amaçlar. Üçüncü aşamada, çalışanlar Bandura
tekniğini kullanabilirler (1989). Etkin kazanım, dolaylı deneyimler, sözlü ikna ve
duygusal uyarılma kullanılarak çalışanlara öz-yeterlik bilgisi sağlanmakta ve böylece
güçsüzlük koşulları ortadan kaldırılmaktadır. Bu tür bilgileri almanın bir sonucu
olarak, astlar dördüncü aşamada çaba, performans beklentisi veya kişisel yeterliliğe
olan inancı güçlendirerek kendilerini güçlenmiş hissederler. Son olarak,
güçlendirmenin davranışsal etkileri, görev hedeflerine ulaşmak için davranışın
başlatılması ve sürdürülmesi ile gösterilebilen beşinci aşamadaki bildirimlerdir
(Conger and Kanungo, 1988).