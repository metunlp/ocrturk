girişimciyi tanımlayan ortak noktalar, girişimcilerin başkalarının göremediği fırsatları
görme ve bu fırsatları ekonomik ve sosyal değere dönüştürme yeteneklerine odaklanır.
Bu bağlamda, girişimcilik yalnızca bireysel bir faaliyet değil, aynı zamanda toplumsal
ve ekonomik kalkınmanın anahtarıdır.
1.2.3. Yönetici
Yönetici, bir kurum, şirket veya organizasyonda kaynakları (insan, zaman, para,
malzeme) planlama, organize etme, yönlendirme ve kontrol etme sorumluluğunu
üstlenen kişidir. Yöneticiler, kuruluşun hedeflerine ulaşmasını sağlamak için stratejiler
geliştirir ve uygular. Bu bağlamda, yöneticinin temel görevi, mevcut kaynakları etkin
bir şekilde kullanarak belirlenen hedeflere ulaşmayı mümkün kılmaktır.
Yönetim biliminde önemli bir figür olan Drucker, yöneticileri, “her işi
yönlendiren ve dönüştüren unsur” olarak tanımlamıştır. Drucker’a göre, liderlik
olmadan kaynaklar yalnızca kaynak olarak kalır; bu kaynakların ürüne dönüşmesi için
etkili bir yönetim gereklidir. Yönetim, bu yönüyle çok boyutlu bir süreç olup, çeşitli
beceriler ve stratejik düşünme yeteneği gerektirir (Özmen, 2016: 185).
Girişimcilik bağlamında yönetici kavramı, iki temel yaklaşımla ele alınmaktadır.
İlk yaklaşımda yönetici, girişimcinin hedeflerine ulaşmasını sağlayan bir aracı olarak
tanımlanır. Bu bağlamda, yönetici, girişimci özelliklere sahip olmadan girişimcinin
vizyonunu hayata geçiren kişidir. İkinci yaklaşımda ise yöneticiler, girişimci niteliklere
sahip bireyler olarak değerlendirilir.

İlk yaklaşıma göre yönetici, genel anlamda başkaları aracılığıyla işleri yürüten
ve belirlenen amaçlara ulaşan kişidir (Tutar ve Altınkaynak, 1994: 7). Yönetim,
bireylerin ortak çabasını etkili hale getirme, güçlü yanlarını ön plana çıkarma ve zayıf
yanlarını önemli olmaktan çıkarma sürecidir (Ünal, 2012: 33). Daha geniş bir tanımla
yönetici, üretim faktörlerini bir araya getirerek mal veya hizmet üreten, bunların
pazarlanmasını koordine eden ve işletmenin hedeflerine ulaşmasında etkin rol oynayan
kişidir (Akpınar, 2011: 28; Marangoz, 2017: 43; Mucuk, 2001: 6). Bu tanım, yöneticinin
hem stratejik hem de operasyonel düzeydeki rolüne vurgu yapmaktadır.
Yönetici, organizasyon üyelerini etkin ve verimli bir şekilde çalıştırma, çalışma
potansiyellerini izleme ve artırma yeteneğine sahip olmalıdır. Çakmak Barsbay (2019), 