NOT 2 - KONSOLİDE FİNANSAL TABLOLARIN SUNUMUNA İLİŞKİN ESASLAR (Devamı)
2.1.3 Karşılaştırmalı bilgiler ve önceki dönem tarihli finansal tabloların düzeltilmesi (Devamı)
Grup’un Bağlı Ortaklıkları’ndan Arçelik’in yurt dışında faaliyet gösteren bağlı ortaklıklarının hisse payının şirket
tarafından endekslenmesi sonucu oluşan net parasal pozisyon kazançları/(kayıpları) hesabında yapılan yeniden
düzenleme sebebiyle, 1 Ocak 2024 ve 30 Eylül 2024 tarihleri itibarıyla özkaynaklar değişim tablosu içerisinde
konsolide net dönem karı, konsolide geçmiş yıl karları, kontrol gücü olmayan paylar ve konsolide yabancı para
çevrim farkları hesap kalemleri arasında sınıflama yapılmıştır. İlgili sınıflamaların 30 Eylül 2025 satın alım gücüne
getirilmiş tutarları sırasıyla aşağıda belirtilmiştir.
1 Ocak 2024 itibarıyla, geçmiş yıl karlarında 8.730 milyon TL, yabancı para çevrim farklarında (6.145) milyon
TL ve kontrol gücü olmayan paylarda (2.585) milyon TL sınıflama gerçekleştirilmiştir.
30 Eylül 2024 itibarıyla ise, geçmiş yıl karlarında 8.730 milyon TL, yabancı para çevrim farklarında (8.138)
milyon TL, kontrol gücü olmayan paylarda (2.585) milyon TL ve ana ortaklık net dönem karında 1.993 milyon
TL sınıflama gerçekleştirilmiştir. Söz konusu sınıflamalar karşılaştırmalı dönemin konsolide bilanço, gelir tablosu
ve diğer kapsamlı gelir tablosunda düzeltilerek raporlanmıştır. İlgili değişikliklerin Grup’un toplam özkaynakları
üzerinde herhangi bir etkisi bulunmamaktadır.
Yukarıda açıklanan yeniden düzenlemeler haricinde, Grup’un 2024 yılında gerçekleştirdiği işletme birleşmelerinin
TFRS 3 hükümlerine uygun olarak nihai muhasebeleştirmesine ilişkin karşılaştırmalı finansal tablolarda yapılan
yeniden düzenlemeler İşletme Birleşmeleri dipnotunda (Not 3) açıklanmıştır.
2.1.4 Finansal tablolarda gösterilen EUR ve USD tutarlar
TFRS’ye uygun hazırlanan konsolide finansal tablolarda gösterilen EUR ve USD tutarlar, TL tutarları üzerinden
TCMB tarafından duyurulan ve 30 Eylül 2025 tarihinde geçerli olan 48,6479 TL = 1 EUR ve 41,4984 TL = 1 USD
resmi alış kurları kullanılarak hesaplanmış olup, bu ara dönem özet konsolide finansal tabloların bir parçası değildir.
2.2 Türkiye Finansal Raporlama Standartları’ndaki Değişiklikler
1 Ocak - 30 Eylül 2025 hesap dönemine ait ara dönem özet konsolide finansal tabloların hazırlanmasında esas alınan
muhasebe politikaları, aşağıda belirtilen 1 Ocak 2025 tarihi itibarıyla geçerli yeni ve değiştirilmiş TFRS ve TFRS
yorumları dışında, 31 Aralık 2024 tarihi itibarıyla hazırlanan finansal tablolar ile tutarlı olarak uygulanmıştır.
Bu standartların ve yorumların Grup’un mali durumu ve performansı üzerindeki etkileri aşağıda açıklanmıştır.
1 Ocak 2025 tarihinden itibaren geçerli olan yeni standart, değişiklik ve yorumlar:
- TMS 21 Değişiklikleri - Takas Edilebilirliğin Bulunmaması
Söz konusu değişikliklerin Grup’un finansal durumu ve performansı üzerinde önemli etkisi bulunmamaktadır.
30 Eylül 2025 tarihi itibarıyla yayımlanan ancak yürürlüğe girmemiş ve erken uygulamaya konulmayan
standartlar:
Konsolide finansal tabloların onaylanma tarihi itibariyle yayımlanmış fakat cari raporlama dönemi için henüz
yürürlüğe girmemiş ve Grup tarafından erken uygulanmaya başlanmamış yeni standartlar, yorumlar ve
değişiklikler aşağıdaki gibidir. Grup aksi belirtilmedikçe yeni standart ve yorumların yürürlüğe girmesinden sonra
konsolide finansal tablolarını ve dipnotlarını etkileyecek gerekli değişiklikleri yapacaktır.
- TFRS 10 ve TMS 28 Değişiklikleri: Yatırımcı İşletmenin İştirak veya İş Ortaklığına Yaptığı Varlık Satışları veya
Katkıları
- TFRS 17 - Yeni Sigorta Sözleşmeleri Standardı
- TFRS 18 - Yeni Finansal Tablolarda Sunum ve Açıklama Standardı
- TFRS 9 ve TFRS 7 Değişiklikleri - Finansal Araçların Sınıflandırılması ve Ölçümü
- TFRS 9 ve TFRS 7 Değişiklikleri - Doğaya Bağlı Elektriğe Dayanan Sözleşmeler
- TFRS Muhasebe Standartlarına İlişkin Yıllık İyileştirmeler - Cilt 11
- TFRS 19 - Yeni Kamuya Hesap Verilebilirliği Bulunmayan Bağlı Ortaklıklar: Açıklamalar Standardı
Söz konusu standart, değişiklik ve iyileştirmelerin Grup’un finansal durumu ve performansı üzerindeki muhtemel
etkileri değerlendirilmektedir.