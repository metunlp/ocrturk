mıştır. Varsayılan ısıdaki 1°C azaltma kişilerin
ısı ayarını kendileri seçerken ortalama olarak
ısıyı 0,38°C daha az ayarladıklarını ortaya koymuştur. Yani, ısıyı varsayılan şekilde 1 derece
azaltınca ve firma çalışanlarının ısıyı kendi seçmelerine izin verince, ısıyı azaltma yapılmadığı
duruma göre 0,38 derece daha az seçtikleri ortaya çıkmaktadır. Ek olarak, çalışanlar “kendimiz
ısı ayarını seçebilelim”, “kendimiz hiçbir şekilde
seçmeyelim” opsiyonu sunulduğunda kendileri
seçmeyi istemişlerdir. Bu durumda işyerinde ısı
ayarlaması yaparken enerji tasarrufu yapmak
için öncelikle belli bir ısı azaltışına gidip çalışanların kendi seçimlerini yapmalarına olanak
verecek sistemler kurulmalıdır. Bunun yanında
varsayılan ısıdaki küçük azaltmalar (1°) büyük
azaltmalardan (2°) daha fazla etkili olabilmiştir.
Termostatın önceden varsayılan ısıya ayarlanma
dürtüsü sonradan termostat ısısında değişiklik
yapmak isteyen ofis sakininin sayısından bağımsız olarak enerji tasarrufunda oldukça olumlu
etkiler göstermiştir.

Sosyal karşılaştırma kullanan çalışmaların sonucunda enerji tasarrufu %1,2’den %30’a kadar değişmektedir. Burada daha etkili olan e-posta veya
hemen evin içinde verilen geri bildirimlerle yapılan sosyal karşılaştırmalardır.
Hedef belirleme ve taahhüt kullanan çalışmalardaki sonuçlar biraz daha karışık sonuçlar verebilmektedir. Kullanılan metotlara göre değişen bu
sonuçları özetlemek oldukça güçtür. Hâlâ enerji
kullanımı davranışları konusunda yapılması gereken çok fazla araştırma vardır. Gelişmekte olan
ülkeler için davranışsal içgörülerin enerji tüketimi
üzerindeki etkisi hakkında çok az şey bilinmekte,
çok az sayıda çalışmada da kayıptan kaçınma etkisinin enerji talebi üzerinde etkisi incelenmektedir. Teknoloji adaptasyonunun enerji tüketimine
ve verimliliğine etkisi konusunda daha fazla araştırma gerekmektedir. İncelenmesi gereken bir
diğer alan ise, ticaret ve endüstri sektöründeki
enerji verimliliği konusunda finansal desteklerin
tasarrufa ve verimliliğe etkisidir.

2.3.4. Su tasarrufu ve uygulanan dürtmeler
UNILEVER-DOVE ŞAMPUAN ETİKETİ
Tüketiciler günlük enerji tüketimlerinin, karbon
ayak izlerinin ve iklim değişikliğine karşı nasıl kolayca savaşabileceklerinin farkına varmayabilirler. Unilever-Dove-WWF ortaklığında bir çalışmada, duş alırken su tasarrufu projelerinde suyun
ısıtılmasında harcanan su ve elektrik enerjilerine
odaklanılmıştır. Bu üç kurumun Hollanda’da yaptıkları bu proje kapsamında bir kişinin duş alma
süresinin ortalama 9 dakika olduğu ve herkes
4 dakika daha kısa duş alırsa 763.000 arabanın
harcadığı enerji kadar tasarruf edilebileceği bulunmuştur. Bu noktadan hareketle okullarda öğrencilere online eğitim programları düzenlemeye
başlanmış, çocukların daha kısa sürede duş alma
mesajlarını Dove şampuan etiketlerinde yansıtmalarını sağlayarak ebeveynlerini de bilgilendirme yöntemi uygulanmıştır. 2014-2017 yıllarında 600.000 kişiye ulaşarak duş alma süresini 5
dakikaya indirip 5 milyar litre sıcak su tasarrufu
hedeflenmiştir. Sonuçta 75.000 çocuk şampuan
etiketi tasarlamış, 700 okula ve 250.000 kişiye
ulaşılmış ve anket yöntemiyle 140.000 kişinin hedefe uygun bir şekilde 5 dakika duş aldığı tespit
edilmiştir. http://www.nudgingforgood.com/

Şekil 4: Dove Çocuk Ürünlerinde Su Tasarrufu için Bilgilendirme 

![figür](data_1098/figures/fig_1.png)

BREZİLYA’DA OKULLARDA, ŞİRKETLERDE VE SOSYAL
MEDYADA KULLANILAN MESAJLAR

“Ortalama bir kişinin 72 yıl yaşadığı varsayıldığında, diş fırçalama sırasında musluk kapatılırsa
olimpik bir havuzun dörtte üçü kadar su tasarruf
edilebilmektedir” ve “1 milyon insan 1 ay boyunca dişini fırçalarken musluğu kapatırsa büyük bir
şelaledeki 12 dakikada akan su kadar suyu tasarruf edebiliriz”. Brezilya’da gerçekleşen bu projede
bu iki mesaj tekrar tekrar okullarda, şirketlerde
ve sosyal ağlarda gösterilmiştir. Sonuç olarak São
Paulo’da su tüketimi 30%’dan fazla azalmıştır.
ARIEL 40° VEYA 60°’DEN 30°’YE GEÇİŞ
İnsanlar çamaşır yıkarken genellikle 40° veya 60°
kullanıyorlar, çünkü 30°’nin yetersiz olduğuna
inanıyorlar. Bu alışkanlığı kırmak zor olsa da Ariel
İngiltere’deki hedef kitlesine 30°’nin de iyi yıkadığı
mesajını tüketiciler tam çamaşır yıkayacakları zaman vermeyi hedeflemiştir. Bu mesajın çok basit,
net olmasını ve kişilerin çevre için bir şey yapıyor
algısıyla gururlanmalarını sağlamayı istemiştir.
Bu doğrultuda deterjanlarının üstüne “30’a Çevir” yazıp makinadaki düğmenin 30°’a çevrildiği
resmi de deterjan kutusuna eklemişlerdir. Sonuç
olarak IPSOS yaptığı ankette 30°’de yıkayanların
oranı 2002’de %2 iken, 2007’de bu oran %17’ye
çıkmıştır. Müşterilerinin %85’i de Ariel’e bu proje
için teşekkür mesajı göndermiştir.

Şekil 5: Ariel Çamaşır Yıkama Derecesi 
Hakkında Etiket Bilgilendirmesi

![figür](data_1098/figures/fig_2.png)

2.3.5. Araba satın alma ve uygulanan dürtmeler
Harvard Ünivesitesi-Ideas42 ve MIT Amerika’da
7 araba galerisinde yaptıkları deneyde interaktif
bir iPad uygulaması kullanarak arabaların akaryakıt kullanma bilgilerini verip karşılaştırma imkânı
sunmuştur. Akaryakıt maliyeti bilgisinin yıllık veya
araba ömrü ve tasarruflu arabaları diğer arabalarla karşılaştıracak şekilde verilmesi (az yakıt tüketenin tercih edildiğini göstermiştir) etkin bulunmuştur (https://www.ideas42.org/blog/project/
mit-fuel-efficiency/).