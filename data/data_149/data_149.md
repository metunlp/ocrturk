tarifeleri ticaret hacmine ilişkin beklentilerde bozulmaya neden olmuştur. Ancak söz konusu
bozulmanın öne çekilen ithalat talebiyle dengelenmesi sayesinde 2025 yılında küresel ticaret
hacminde yüzde 3,6 oranında artış beklenirken korumacılık eğilimlerinin devamıyla 2026 yılında
küresel ticaret hacmindeki artış oranının yüzde 2,3’e gerileyeceği tahmin edilmektedir.
2. Gelişmiş Ülkeler
Yüksek enflasyonla mücadele için sürdürülen sıkı para politikalarının etkisiyle, gelişmiş
ekonomiler 2024 yılını ve 2025 yılının ilk yarısını beklentilere paralel yatay bir büyüme oranıyla
tamamlamıştır. 2024 yılı genelinde ABD ekonomisinin güçlü iç talep ve istihdam koşulları sayesinde
diğer gelişmiş ekonomilerden olumlu ayrışması, küresel büyüme görünümünün dirençli kalmasına
katkı sağlarken, 2024 yılının son çeyreğinden itibaren artan belirsizliklerin de etkisiyle başlayan
yavaşlama ise küresel büyüme üzerinde aşağı yönlü baskı oluşturmuştur. IMF’nin Ekim 2025 Dünya
Ekonomik Görünüm Raporu’na göre bu ülke grubunun 2024 yılında yüzde 1,8 oranında büyüme
kaydettikten sonra, 2025 ve 2026 yıllarında art arda yüzde 1,6 oranında büyümesi beklenmektedir.
Şekil 2: Gelişmiş Ülkelerde Büyüme

![figür](data_1091/figures/fig_1.png)




Kaynak: IMF WEO Ekim 2025
ABD ekonomisinde büyüme, 2024 yılında hizmet sektörü öncülüğünde ve güçlü iç talep
koşullarının desteğiyle diğer gelişmiş ekonomilerden olumlu ayrışmıştır. 2025 yılında ise sıkı para
politikasının gecikmeli etkileriyle büyüme hızı yavaşlamaya başlamıştır. 2024 yılı genelinde
enflasyonist baskılar devam etmesine rağmen dayanıklı tüketim harcamalarının canlı seyri ve
istihdam piyasasındaki güçlü performans ekonomik faaliyeti desteklemiştir. Yüksek faiz oranlarının
yatırımlar üzerindeki sınırlayıcı etkisine karşın, iç talep ve ihracat performansı sayesinde büyüme