
<table>
    <tr>
        <td>Canlı varlıklar</td>
        <td>Tarımsal ürün</td>
        <td>İşlenmiş ürünler (mamuller)</td>
    </tr>
    <tr>
        <td>Koyun</td>
        <td>Yün</td>
        <td>Yün ipliği, halı</td>
    </tr>
    <tr>
        <td>Kerestelik ağaç</td>
        <td>Tomruk, kütük</td>
        <td>Kereste</td>
    </tr>
    <tr>
        <td>Mandıra hayvanı</td>
        <td>Süt</td>
        <td>Peynir</td>
    </tr>
    <tr>
        <td>Sığır</td>
        <td>Karkas et</td>
        <td>Sosis, pastırma</td>
    </tr>
    <tr>
        <td>Pamuk bitkisi</td>
        <td>Hasat edilmiş pamuk</td>
        <td>İplik, giysi</td>
    </tr>
    <tr>
        <td>Şeker pancarı</td>
        <td>Hasat edilmiş pancar</td>
        <td>Şeker</td>
    </tr>
    <tr>
        <td>Tütün bitkileri</td>
        <td>Toplanmış yapraklar</td>
        <td>İşlenmiş tütün</td>
    </tr>
    <tr>
        <td>Çay bitkisi</td>
        <td>Toplanmış yapraklar</td>
        <td>Çay</td>
    </tr>
    <tr>
        <td>Meyve ağaçları</td>
        <td>Toplanmış meyve</td>
        <td>Meyve kurusu, meyve suyu</td>
    </tr>
    <tr>
        <td>Zeytin ağaçları</td>
        <td>Toplanmış zeytin</td>
        <td>Zeytinyağı</td>
    </tr>
</table>

Canlı Varlıkların Ölçümü ve Muhasebeleştirilmesi
7.4 Canlı varlıklar “Kavramsal Çerçeve ve Finansal Tablolar” bölümünün 1.31
paragrafındaki varlık tanımını karşıladıklarında ve 1.33 paragrafındaki kayda alma
ölçütlerini sağladıklarında kayda alınır.
7.5 Canlı varlıklar bir muhasebe politikası tercihi olarak gerçeğe uygun değer yöntemi ya
da maliyet yöntemi kullanılarak ölçülür. Farklı canlı varlık sınıfları için farklı
yöntemlerin seçilmesi mümkündür.
7.6 Bir canlı varlık sınıfının ölçümünde gerçeğe uygun değer yönteminin uygulanmış
olması durumunda, daha sonra muhasebe politikasında bir değişikliğe gidilerek bu
sınıfta yer alan canlı varlıklar maliyet yöntemi kullanılarak ölçülemez.
Gerçeğe Uygun Değer Yöntemi
7.7 Gerçeğe uygun değer yönteminin tercih edilmesi durumunda bir canlı varlık ilk kayda
almada ve her bir raporlama dönemi sonunda satış maliyetleri düşülmüş gerçeğe
uygun değeri üzerinden ölçülür. Canlı varlığın satış maliyetleri düşülmüş gerçeğe
uygun değeri üzerinden ilk kayda alınması sırasında ortaya çıkan kazanç veya kayıplar
ile canlı varlığın satış maliyeti düşülmüş gerçeğe uygun değerinde meydana gelen
değişikliklerden kaynaklanan kazanç veya kayıplar kâr veya zarara yansıtılır.
7.8 Canlı varlık sınıfının ölçümünde gerçeğe uygun değer yöntemi seçilmiş olsa dahi sınıfta
yer alan bir canlı varlığın gerçeğe uygun değeri aşırı maliyet veya çabaya katlanmadan
ölçülemiyorsa bu canlı varlık maliyet yöntemi kullanılarak ölçülür. Söz konusu canlı