ÖN SÖZ

Toplumlar eğitim ile varlıklarını sürdürüp gelişirler. Kalkınmışlık ve refah
seviyesi olarak üst seviyelerdeki toplumları incelediğimizde, eğitim kalitelerinin
daha az gelişmiş ülkelere göre gözle görülür biçimde daha nitelikli olduğu aşikardır.
Teknolojideki hızlı ilerlemeler ile artık sürekli değişen bilgiyi elde etmek için eğitim
sistemleri güncel ve anlık problemlere çözüm oluşturabilecek biçimde
yapılandırılmaktadır. Örgün eğitimin önemi tartışılmaz ancak günümüz şartlarında
yaygın eğitimin de aynı derecede önemli olduğu dikkatleri çekmektedir. Yaygın
eğitim örgün eğitimin aynı zamanda tamamlayıcısıdır. Genç, yaşlı toplumun her
kesiminden insanı kucaklayan halk eğitimi merkezlerinde neredeyse bütün alanlarda
kurslar mevcuttur ve kısa süreli kurs programlarıyla adeta bir cazibe merkezi
konumundadır.

Araştırmanın amacı Suruç Halk Eğitimi Merkezinde açılan elektrik kursu
programı sürecini, kursa katılan öğrencilerle birlikte değerlendirerek, kursun olumlu,
olumsuz yönlerini ortaya koymak, elektrik-elektronik teknolojisi alanında açılan
kurslardan en üst düzeyde verimin alınması adına öneriler sunmak ve elektrik alanı
ve halk eğitimi merkezlerini birleştirerek konu alan herhangi bir akademik
çalışmanın olmayışını da göz önünde bulundurursak literatüre bu doğrultuda katkı
sağlamak olmuştur.

Araştırmamın her aşamasında akademik anlamda desteğini, yardımını
esirgemeyen danışmanım Prof. Dr. Ayhan DİKİCİ, bu zorlu süreçte hep yanımda
olan babam Halis KAFALI ve annem Zeynep KAFALI’ ya teşekkürlerimi sunarım.

Çağlar KAFALI