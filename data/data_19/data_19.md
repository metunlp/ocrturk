![](figures/figure_0001.png)

Şekil 5. Bazı şehirlere ait kayıp-kaçak oranlarının grafiksel gösterimi

3\. Sonuçlar

Önerilen algoritmalar ile istenilen herhangi basit bir bölgenin veya büyük elektrik güç sistemlerinin yaklaşık
olarak kayıp ve kaçak kullanım miktarlarının birbirinden ayrılması hedeflenmiştir. Kayıp ve kaçak faktörleri
birbirinden farklı konulardır ve ayrı ayrı incelemek enerjiye bakış açımızın değişmesi bakımından önemli bir
konudur. Kaçak kullanımların ayrı değerlendirilmesi yapılacak olan çalışmaların daha verimli hale gelmesine
yardımcı olacaktır. Herhangi bir bölgeye yatırım yapılacağı zaman, kayıpları azaltmak için mi yoksa kaçak
kullanımların engellenmesi için mi yapılması gerektiği önemli bir konudur. İki terimin birbirinden ayrı
değerlendirilmesi, yatırımların önünü açacaktır. Bu çalışmada iletken kesitinin bilinmediği bölgelerde, iletkenler
çekilen yük miktarına göre ortalama olarak seçilmiştir. Trafolar bölgelere ve sık kullanılan trafo güçlerine göre
seçilmiştir, trafo kayıpları yaklaşık olarak hesaplanmıştır. Bölgelerde kullanılan iletkenlerin ve trafoların
durumuna göre tahminler ile gerçek değerlerin farklı çıkması muhtemel durumdur. Kaçak kullanım hesabı için
önerilen algoritma, bilgileri bilinen tüm şebekeler için kullanılabilir. Kayıp ve kaçak kullanım miktarına göre,
şebekeler yenilenerek kayıplar azaltılabilir veya kaçak kullanımlarla mücadeleye destek verilerek kaçak kullanım
miktarı azaltılabilir. Engellenen her kayıp enerjinin, farklı alanlarda verimli bir şekilde kullanılması sağlanabilir.

Kayıp-Kaçak oranları ülkemizde doğu bölgelerinde yüksek, batı bölgelerde düşük seyrederken; kaçak kullanım
miktarları yer yer değişiklik göstermektedir. Örneğin İstanbul bölgesi için kaçak kullanım miktarı batı bölgelerine
göre yüksek olduğu tahmin edilmiştir. Bilecik için ise neredeyse kaçak kullanım yok denilecek kadar az olduğu
gözükmektedir. Bu çalışmanın öncelikli amacı kaçak kullanımların tahmin edilmesidir. Ve bununla birlikte
şehirlere yapılacak olan yatırımların nasıl yapılması gerektiği, kaçak kullanımlarla mücadelede nerelere
yoğunlaşmak gerektiği konusunda yapılacak olan çalışmalara kolaylık sağlaması hedeflenmiştir. Kayıp ve kaçak
kullanımlar elektriksel açıdan birbirinden farklı terimlerdir ve ayrı değerlendirmeleri gerekmektedir.

Yazar Katkı Oranları

Gerçekleştirilen çalışmada Enes YILDIZ, modelin oluşturulması, literatür taraması, verilerin toparlanması ve
işlenmesinde, Nurettin ÇETİNKAYA fikrin oluşması, elde edilen sonuçların değerlendirilmesi ve makalenin imla
denetiminde katkıda bulunmuştur.

Çıkar Çatışması

Yazarlar, bilinen herhangi bir çıkar çatışması veya herhangi bir kurum/kuruluş ya da kişi ile ortak çıkar
bulunmadığını onaylamaktadırlar. Hazırlanan makalede etik kurul izni alınmasına gerek yoktur. Hazırlanan
makalede herhangi bir kişi/kurum ile çıkar çatışması bulunmamaktadır.

Kaynakça

[1] Örsek B. (2016). Türkiye’de Kayıp Kaçak Oranı Düşme Eğiliminde. www.dogrulukpayi.com. (Erişim Tarihi:
25.10.2020).