48. FİNANSAL ARAÇLARDAN KAYNAKLANAN RİSKLERİN NİTELİĞİ VE DÜZEYİ
a) Sermaye Risk Yönetimi
Grup, sermaye yönetiminde, bir yandan faaliyetlerinin sürekliliğini sağlamaya çalışırken, diğer yandan da borç ve
özkaynak dengesini en verimli şekilde kullanarak kârlılığını artırmayı hedeflemektedir.
Grup’un sermaye yapısı; Not 47’de açıklanan finansal borçları da içeren borçlar, Not:53’te açıklanan nakit ve nakit
benzerleri ve Not 30’da açıklanan ödenmiş sermaye, sermaye yedekleri, kâr yedekleri ve geçmiş yıl kârlarını da
içeren özkaynak kalemlerinden oluşmaktadır.
Grup’un sermaye maliyeti ile birlikte her bir sermaye sınıfıyla ilişkilendirilen riskleri üst yönetim tarafından
değerlendirilmektedir. Üst yönetim değerlendirmelerine dayanarak, sermaye yapısını yeni borç edinilmesi veya
mevcut borcun geri ödenmesiyle olduğu kadar, temettü ödemeleri, yeni hisse ihracı yoluyla dengede tutmayı
amaçlamaktadır.
Grup yatırımları için uzun vadeli Euro ve ABD$ kredi kullanmıştır. Borçlanma yapısını mevcut yatırımlarının
yatırım süresine denk tutarak kısa vadeli borçlanma yükünü minimuma indirmeye çalışmaktadır. Kullandığı Euro
ve ABD$ kredilere ilişkin olarak bu kredilerin TL olarak kullanılması durumunda oluşabilecek riskleri Not 37’de
belirtildiği üzere muhasebeleştirmiştir.
Grup, endüstrideki diğer firmalarla tutarlı olmak üzere özkaynakları kaldıraç oranına göre inceler. Söz konusu rasyo
net borcun toplam özkaynaklara bölünmesi ile hesaplanır. Net borç ise toplam kredilerden (cari ve cari olmayan
kredilerin bilançoda gösterildiği gibi dahil edilmesiyle) nakit ve nakit benzerlerinin çıkarılması suretiyle elde edilir.
Grup yönetimi, mevcut borçların yönetilebilmesi için daha yüksek tutarda kârlılık ve özkaynak düzeyine ulaşmayı
hedeflemektedir.
Grup’un cari dönem sermaye risk yönetimi stratejisi, önceki dönemlere göre farklılık arz etmemektedir.
b) Finansal Risk Faktörleri
Grup faaliyetleri nedeniyle piyasa riski (kur riski, gerçeğe uygun değer faiz oranı riski, nakit akımı faiz oranı riski
ve fiyat riski), kredi riski ve likidite riskine maruz kalmaktadır. Grup’un risk yönetimi programı genel olarak mali
piyasalardaki belirsizliğin, Grup finansal performansı üzerindeki potansiyel olumsuz etkilerinin minimize edilmesi
üzerine odaklanmaktadır.
b.1) Kredi Riski
Finansal aracın taraflarından birinin sözleşmeye bağlı yükümlülüğünü yerine getirememesi nedeniyle Grup’a
finansal bir kayıp oluşturması riski, kredi riski olarak tanımlanır. Grup, işlemlerini yalnızca kredi güvenirliliği olan
taraflarla gerçekleştirme ve mümkün olduğu durumlarda, yeterli teminat elde etme yoluyla kredi riskini azaltmaya
çalışmaktadır. Grup’un maruz kaldığı kredi riskleri ve müşterilerin kredi dereceleri devamlı olarak izlenmektedir.