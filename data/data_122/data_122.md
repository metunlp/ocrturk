Tablo 4’te yer alan bilgiler değerlendirildiğinde, bazı konularda uygulanmamış
algoritmaların var olduğu tespit edilmiştir.
Ampirik Analiz Sonuçları
Tez Sayısı ve Tez Türleri
Finansta makine ve derin öğrenme konusunda yapılan tezler incelendiğinde, Şekil 2’de
görüleceği üzere 2018 yılında 1 adet yüksek lisans (YL), 2019 yılında 1 adet doktora
(DR) ve 6 adet yüksek lisans, 2020 yılında 1 adet doktora ve 5 adet yüksek lisans, 2021
yılında 1 adet doktora ve 4 adet yüksek lisans, 2022 yılında 1 adet doktora ve 8 adet
yüksek lisans, 2023 Haziran ayı itibariyle 3 adet yüksek lisans tezi yapıldığı tespit
edilmiştir.

![figür](data_1064/figures/fig_1.png)

Şekil 2: Tez Sayılarının Yıllara ve Tez Türüne Göre Dağılımı

Tezlerin Temel ve Alt Disiplinleri
Finansta makine ve derin öğrenme konusunda yapılan tezler incelendiğinde, Şekil 3’te
görüleceği üzere fen bilimleri temel alanında 18 adet tezin 2 tanesi doktora, 16 tanesi
yüksek lisans tezi iken, sosyal bilimler temel alanında 13 adet tezin 2 tanesi doktora, 11
tanesi yüksek lisans tezidir. Alt alanlar itibariyle incelendiğinde ise; bilgisayar
mühendisliğinde yapılan tezlerin 2 doktora, 16 yüksek lisans tezi; işletmede yapılan
tezlerin 2 tanesi doktora, 4 tanesi yüksek lisans tezi; yönetim bilişim sistemleri, istatistik
ve ekonometri alt alanlarında yapılan üçer tez de yüksek lisans tezi; endüstri
mühendisliği ve yazılım mühendisliğinde yapılan ikişer tez de yüksek lisans tezi, iş
analitiğinde yapılan tek tez de yüksek lisans tezi olduğu tespit edilmiştir.

![figür](data_1064/figures/fig_2.png)

Şekil 3: Temel Alan ve Alt Alan İtibariyle Tez Sayıları