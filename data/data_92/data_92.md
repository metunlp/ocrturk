Türkiye, sanayileşme ile birlikte artan kentsel yerleĢmelerin yanı sıra jeolojik,
klimatik ve hidrografik gibi fiziki özellikler nedeniyle sel ve taşkın olaylarından ciddi
Ģekilde etkilenmektedir (Toprak & Canpolat, 2022). Türkiye genelinde yaşanan toplam
su baskını sayısı 4067 olarak kaydedilmiş olup 187 su baskını olayı ile Kahramanmaraş,
en çok su baskını yaşanan iller sıralamasında üçüncü sırada yer almaktadır. Ayrıca bu
su baskınlarından etkilenen toplam afetzede sayısı 1523 olarak belirlenmiştir (Dölek,
2016).

![](figures/figure_1.png)

Şekil 1.4. KahramanmaraĢ Sel Görüntüsü.
Sel, taşkın ve erozyon gibi afetlerden korunmanın en etkili yollarından biri doğal
bitki örtüsünün, özellikle de orman varlığının korunmasıdır. Ağaçlar, yüzeysel akış
hızını yavaşlatarak infltrasyonu artırmakta ve böylece sel oluşum olasılığını önemli
ölçüde azaltmaktadır. Ancak günümüzde artan nüfus ve buna bağlı olarak doğal bitki
örtüsünün tahrip edilmesi sonucu betonarme yapıların yaygınlaşması, sel afetlerinin
sayısında son 20 yılda ciddi bir artışa neden olmuştur.
Bu çalıĢmada, Kahramanmaraş şehir Merkezi çalışma alanı olarak ele alınmış;
sel olayına sebep olan eğim, yükselti, bakı, jeolojik ve jeomorfolojik özellikler,
klimatolojik faktörler, toprak özellikleri ve beşerî faktörler (yerleşme ve arazi
kullanımı) iki farklı veri seti ve üç farklı model kullanılarak incelenmiştir. Uygulanan
modeller sonucunda belirlenen sel olayına duyarlı bölgeler, geçmişte yaşanan afetlerden
etkilenen bölgelerle karĢılaĢtırılarak doğruluk analizi yapılmıştır. Bu doğrultuda, sel
olayına duyarlı bölgelerin yerleşim alanları, karayolları ve ekonomik faaliyet bölgeleri
gibi beşerî faaliyetler için kullanılmaması, afet riskini azaltmada kritik bir önlem olarak
sunulmaktadır. Bu çalışma, özellikle 6 ġubat 2023 depremi sonrası yapılacak yeni
konutların imar ve yerleşme planlamalarında önemli bir altlık oluşturması bakımından
büyük bir öneme sahiptir. 