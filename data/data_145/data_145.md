oynaklığı artırmış, para politikalarında beklenen normalleşme adımları bazı gelişmiş ülkelerde
ertelenirken gelişmekte olan ülkelere yönelen sermaye akımlarında geçici yön değişimleri
gözlenmiştir.
IMF’nin 2025 yılı Ekim ayı Dünya Ekonomik Görünüm (WEO) Raporu tahminlerine göre küresel
ekonominin 2024 yılındaki yüzde 3,3 büyümenin ardından 2025 yılında yüzde 3,2, 2026 yılında ise
yüzde 3,1 oranında büyümesi beklenmektedir. Böylece 2024–2026 döneminde küresel büyüme,
pandemi öncesi ortalamalara kıyasla düşük ancak istikrarlı bir patikada seyretmeye devam
edecektir.
OECD’nin 2025 yılı Eylül ayı Ara Dönem Ekonomik Görünüm Raporu tahminlerine göre ise küresel
büyüme, 2024 yılındaki yüzde 3,3 büyümenin ardından artan tarifeler ve süregelen politika
belirsizliğiyle 2025 yılında yüzde 3,2, 2026 yılında ise yüzde 2,9 oranında gerçekleşecektir.
IMF’nin tahminlerine göre, gelişmiş ekonomilerde 2024 yılında yüzde 1,8 olan büyümenin, tarife
kaynaklı belirsizliklerle birlikte 2025 ve 2026 yıllarında yüzde 1,6 oranında gerçekleşmesi
öngörülmektedir. ABD ekonomisinin 2025 yılında yüzde 2, 2026 yılında yüzde 2,1, Avro Bölgesi’nin
ise 2025 yılında yüzde 1,2, 2026 yılında yüzde 1,1 oranında büyümesi beklenmektedir.
Yükselen ve gelişmekte olan ekonomilerde 2024 yılında yüzde 4,3 olan büyüme oranının, 2025 yılında
yüzde 4,2’ye, 2026 yılında ise yüzde 4’e gerilemesi öngörülmektedir. Bu dönemde Çin ekonomisinin
2025 yılında yüzde 4,8, 2026’da yüzde 4,2 oranında, Hindistan’ın ise aynı yıllarda yüzde 6,6 ve yüzde
6,2 oranında büyüyeceği tahmin edilmektedir.
Küresel ticaret hacmi, 2021 yılındaki güçlü toparlanmanın ardından 2022 yılında hız kesmiş, 2023
yılında ise sıkı finansal koşullar ve jeopolitik gerilimlerin etkisiyle yalnızca yüzde 1,0 oranında artarak
zayıf bir performans göstermiştir. 2024 yılında tedarik zincirlerindeki toparlanma, hizmet
ticaretindeki canlanma ve ticaret politikalarındaki belirsizliğin öne çekilen alımları tetiklemesi
sayesinde ticaret hacmindeki artış hızlanmış ve yüzde 3,5’e ulaşmıştır. Ancak 2025 yılında ABD’nin
geniş kapsamlı tarifeleri ve misilleme önlemleriyle artan belirsizliklerin öne çekilen ithalat talebiyle
dengelenerek bu dönemde küresel ticaret hacminin yüzde 3,6 oranında artması, 2026’da ise ithalat 