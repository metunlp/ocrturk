Allcott ve Taubinsky (2015) çalışmalarında, müşterilerden enerji tasarruflu ampuller ve geleneksel ampuller arasında seçim yapmalarını istemiştir. Ampullerin ne kadar elektrik kullandığı ve
yenileme maliyetleri hakkında bilgi sahibi olmanın enerji tasarruflu ampullerin tercih edilmesini yaklaşık olarak %12 arttırdığı bulunmuştur.
Bununla birlikte, Energy Star etiketli ürünlerle
ilgili bilgiler tüketicinin satın alma davranışını değiştirmezken 100 dolar gibi bir teşvik indiriminin
Energy Star ürünlerinin alım oranını %22 arttırdığı bulunmuştur.
2014 Avrupa Çalışmaları Komisyonu, Londra Ekonomisi isimli araştırma şirketi IPSOS, 9 Avrupa
ülkesinde (Çek Cumhuriyeti, Fransa, İtalya, Norveç, Polonya, Portekiz, Romanya, Slovenya ve İngiltere) yaptığı çalışmada enerji verimli ürünlerde
nümerik etiketlerdense alfabetik etiketlerin (yani
rakam kullanmaktansa harf kullanımının) daha
sezgisel olarak algılandığını ve daha iyi anlaşıldığını tespit etmişlerdir.
Kenya Nairobi’de yapılan bir deneyde bölge sakinlerine (1) enerji tasarruflu ampul için teşvik teklif
edilmiş, (2) enerji tasarruflu ampulün geleneksel
ampullere kıyasla dayanıklılığına/sürekliliğine dair
bilgi verilmiş veya (3) hem teşvik hem bilgi verilmiştir. Sonuç olarak teşvik, enerji tasarruflu ampul alımını %23 arttırmış, teşvik ve bilgilendirme
beraber verildiğinde bu artış %84’e kadar çıkmıştır (Figueroa, 2015; https://www.ideas42.org/).
Amerika’da birçok ev ürünü satan büyük mağazalarda yapılan bir deneyde, dürtme tam satış noktasında uygulanmıştır. Enerji tasarruflu ampuller
normal ampullerle gelecekteki maliyetleri yani
ampulün ömrü boyunca enerji maliyeti çok basit
şekilde tam satış noktasında verilmiştir. Bu maliyet ve tasarruf bilgisinin tam da satış noktasında
basit bir şekilde verilmesi enerji tasarruflu ampul satışını %12 arttırmıştır (Allcott ve Taubinsky,
2015; https://www.ideas42.org/).
2.3.3. Elektrik tasarrufu ve uygulanan dürtmeler
BİLGİLENDİRME VE ELEKTRİK TASARRUFU
Dürtme stratejilerinde bilgilendirme iki şekilde
yapılabilir. Birincisi karar öncesi (hedef belirleme, bilgilendirme, örnek gösterme vs.) ikincisi de
geribildirim veya ödüllendirme gibi karar sonrası
uygulanabilir (Worje, 2005).
Akıllı Sayaçların Kullanılması Aracılığıyla Bilgilendirme
Ivanoz vd. (2013) Minnesota’da gerçekleştirdikleri bir saha çalışmasında yoğun günlerde akıllı
sayaç kullanımının enerji kullanımını %15 azalttığını bulmuştur. Benzer şekilde, Gans, Alberini
ve Longo (2013) Kuzey İrlanda’da yapmış oldukları deneyde akıllı sayaçların tüketimi %11 ile
%17 arasında azalttığını gözlemlemiştir. Bir başka deneylerinde Gans vd. (2013) hane halkının
akıllı sayaç gibi herhangi bir ekipman kurulumu
olmaksızın bir çalışma için izlendikleri belirtiliyor. Bu çalışma sonucuna göre izlendikleri belirtilen hanelerde enerji tüketiminde %2,7 civarında bir azalma gözlemlenmiştir. Bu sonuç dış
gözlemcinin varlığının bilinmesinin bile enerji
tüketimini gözden geçirici bir etkisi olduğunu
göstermektedir.
Özetle, bir ürünün enerji verimliliği hakkında
bilgi sağlamanın, bilginin içeriğine bağlı olarak
çoğu zaman satın almayı düşürmede etkili olduğu bulunmuştur. Elektrik kullanımını azaltmada
en etkili yöntemin, akıllı sayaçlarla beraber anlık
bilgilendirme ekranının kullanımı olduğu yine bu
çalışmada belirtilmiştir (AECOM, 2011).
Dünya Bankasının 2020 raporunda Kanada Ontario’da 7.000 hane halkı ile yapılan bir çalışmada
gerçek zamanlı verilen bilginin tüketici kararları
üzerindeki etkisine bakılmıştır. Elektrik tüketimi
konusunda verilen bu bilgi akıllı ölçüm cihazlarıyla verilmiş ve bu geribildirimi anında alan tüketicilerin elektrik tüketimi %3 azalmış ve talepteki
bu azalış en az 5 ay devam etmiştir (Rivers, 2018;
Dünya Bankası, 2020).
Şekil 1: Akıllı Sayaçlar

![figür](data_1096/figures/fig_1.png)

Fatura Aracılığıyla Bilgilendirme
İtalya’da elektrik ve gaz faturaları yeniden tasarlanıp enerji tüketimi değil maliyeti üzerinden bilgilendirme yapılmıştır. Bunun yanından faturaya
bir önceki faturaya göre karşılaştırma bilgileri de
eklenmiştir. Geri bildirimler ayrıca akıllı ölçüm cihazları ve akıllı telefonlara yüklenebilecek uygulamalar aracılığıyla da verilmiştir. Sonuç olarak
kayıptan kaçınma yanlılığı davranışı artmış ve
elektrik ve gaz tasarrufu da %10 civarında artmıştır (OECD, 2017).
Cosmo ve O’hora (2017) Kullanım Süresi Tarifesi (Time Of Use (TOU)) mekanizmasının etkisini
5.000 İrlandalı yerleşik tüketiciyle yaptığı bir saha
çalışmasıyla ortaya koymuştur. Tüketicilerin yoğun saatlerdeki kullanımlarını günün başka saatlerine kaydırıp kaydırmadığını gözlemleyebilmek için ev içi ekranlardan doğrudan geribildirim
(IHD, in-home display), aylık faturalama ve 2 ayda
bir faturalama olarak 3 farklı finansal geribildirim yöntemi kullanılmıştır. Aynı zamanda eğitim
seviyesinin bu değişime etkisi de incelenmiştir.
Bulgular TOU’nun yoğun saatlerdeki tüketimi
azalttığını göstermiştir. Ev içi ekranlardan doğrudan geribildirim vermek bu saatlerdeki tüketimi
azaltmak için en etkili yöntemken 2 ayda bir faturalamanın en az etkili metot olduğu anlaşılmıştır.
Bunun yanında, daha yüksek eğitim seviyelerine
sahip olan hanelerin TOU’nun sunduğu bilgiye ortalamaya kıyasla fazla tepki verdiği görülmüştür.
Elektrik Tüketiminin Sağlık Etkisi Konusunda Bilgilendirme
Amerika’nın California eyaletinde uygulanan bir
dürtmede hane halkının bir kısmına elektrik tasarrufuyla azalan maliyet bilgisi verilirken diğer
kısma elektrik tüketiminin sağlığa zararları (kanser, kirlilik, özellikle çocuklarda astım gibi) hakkında bilgi verilmiştir. Sağlık bilgisi verilen gruptaki
elektrik tüketimi %8 düşerken bu düşüş ebeveynlerde %19’a ulaşmıştır (Asensio ve Delmas, 2015;
https://www.ideas42.org/).
Çamaşır Makinesi Ekranında Bilgilendirme
McCalley and Midden (2002) deneysel çalışmasında geri bildirim ve hedef belirleme kullanmıştır. Hedef belirleme ve geri bildirimin beraber kullanıldığı durumlarda sadece geri bildirim verilen
duruma göre çamaşır yıkama başına daha fazla
enerji tasarrufu olduğu (ki bu yaklaşık %21 daha
az enerji tüketimi demektir) bulunmuştur. Ek olarak, geri bildirim ne kadar sık verilirse o kadar etkili olmuştur.
Elektrik tasarrufunda birçok çamaşır makinesinde LED ekran olduğu göz önüne alınırsa bu
ekranda sıklıkla yer alacak harcanan para veya
enerji şeklindeki mesaj ve bunun yanında tüketicinin kendi başına belirleyebileceği hedef tüketimin gösterilmesi pratik ve uygulanabilir bir çözüm olarak görülmektedir.
Ürün Etiketleri Aracılığıyla Bilgilendirme
Stadelmann vd. (2018) Avrupa Birliği Enerji Etiketi ve İsviçre’de tasarlanan yeni bir parasal ömür
boyu odaklı enerji etiketinin1 etkisi büyük bir
çevrimiçi perakendeci beraberinde incelenmiştir. Yapılan çalışmada herhangi bir etiketin kullanılmasının hiçbir etiket kullanılmamasına göre
enerji tasarruflu cihazların satış oranını artırdığı
bulunmuştur. Çalışmanın devamında enerji etiketlerinin bu etkisi, satın alınan cihazların aylık
elektrik tüketimi ortalamasında yol açtığı düşüş
bakımından da incelenmiştir. Aylık elektrik tüketimi bilgisinin yanında bu iki etiketten herhangi
birisinin kullanımının satın alınan buzdolaplarının ortalama boyutunda artışa yol açtığı görülmüştür. Dolayısıyla istatistik olarak söz konusu iki
etiketin kullanımı buzdolaplarının aylık ortalama
elektrik tüketiminde kayda değer bir değişim yaratmazken2 çamaşır kurutma makineleri ve elektrik süpürgelerinde bu ortalamayı düşürdüğü gözlemlenmiştir.
Gerçek hayat koşullarında etiketlerin etkisini ölçen 6 çalışma mevcuttur. Brounen ve Kok (2011)
“yeşil” enerji dostu ve A, B etiketli (A, B, C sınıflarındaki) satılık evlerin etiket olmayanlara göre
çok daha yüksek fiyatla satıldığını göstermiştir.
Jensen vd. (2016) çalışmasında ise yine bu yönde bir bulguyla gayrimenkul piyasasında etiketin
zorunlu hale gelmesinden bu yana A-C sınıfında
olan AB etiketli evlerin D-G sınıfında olanlara