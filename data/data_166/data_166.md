ÖZET

YÜKSEK LİSANS TEZİ

HALK EĞİTİM MERKEZİNDE ELEKTRİK EĞİTİMİNE KATILAN
ÖĞRENCİLERLE EĞİTİM SÜRECİNİN DEĞERLENDİRİLMESİ (SURUÇ
HALK EĞİTİM MERKEZİ ÖRNEĞİ)

KAFALI, Çağlar

Eğitim Bilimleri Anabilim Dalı

Tez Danışmanı: Prof. Dr. Ayhan DİKİCİ

Haziran, 2019, 78 sayfa

Bu araştırmanın amacı Suruç Halk Eğitimi Merkezi’nde açılan elektrik kursu
programı sürecini, kursa katılan öğrencilerle birlikte değerlendirerek, kursun olumlu,
olumsuz yönlerini ortaya koymak, elektrik-elektronik teknolojisi alanında açılan
kurslardan en üst düzeyde verimin alınması adına öneriler sunmak ve elektrik alanı
ve halk eğitimi merkezlerini birleştirerek konu alan herhangi bir akademik
çalışmanın olmayışını da göz önünde bulundurursak literatüre bu doğrultuda katkı
sağlamak olmuştur.

Çalışma betimsel türdedir. Çalışmayı Suruç Halk Eğitimi Merkezinde 2016-
2017 ve 2017-2018 eğitim öğretim dönemlerinde elektrik kursuna devam edip kurs
bitirme belgesi alan öğrencilerden rastgele seçilen 18 öğrenci oluşturmaktadır.
Kursiyerlere anket formu uygulanmıştır. Toplanan veriler için frekans ve yüzdelik
analiz yapılıp tablolaştırılmıştır.

Araştırma sonucunda kursiyerlerin demografik özellikler bakımından; hepsinin
erkek, çoğunluğun evli, 25-35 yaş diliminde, 1500-2000 TL gelire sahip, lise mezunu
ve kamu personeli olarak istihdam edildiği görülmüştür. Kursiyerlerin kurs
öğretmeninden, kurum personeli ve kurum yönetiminden memnun oldukları ancak
kurs merkezinin fiziksel ve teknolojik anlamda bazı eksiklerinin varlığı saptanmıştır.
Kursiyerler tarafından kurs faydalı, toplam süre olarak yeterli, kurstaki ölçme
değerlendirme süreci olumlu, kurs öğretmeni branşı bazında donanımlı bulunmuştur.
Kursiyerler kursu çevrelerindekilere tavsiye edeceklerini bildirmişlerdir,
kursiyerlerin çoğunlunun kursu kurs sonundaki alacakları belge ve elektrik alanına