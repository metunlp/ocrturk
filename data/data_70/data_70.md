
Tablo 4. Farklı Boyut Küçültme Algoritmalarının Performansı (Performance of Different Feature Selection Algorithms)
<table>
  <tr>
    <td><strong>Algoritma / Doğruluk Ölçütleri</strong></td>
    <td><strong>Toplam Doğruluk (%)</strong></td>
    <td><strong>F-değerlendirme (Anormal sınıf) (%)</strong></td>
  </tr>
  <tr>
    <td>CFS</td>
    <td>58.39</td>
    <td>58.0</td>
  </tr>
  <tr>
    <td>İlinti Öznitelik Değerlendirme (Correlation Attribute Evaluation)</td>
    <td>56.20</td>
    <td>55.2</td>
  </tr>
  <tr>
    <td>Kazanım Oranı (Gain Ratio)</td>
    <td>58.02</td>
    <td>57.3</td>
  </tr>
  <tr>
    <td>Bilgi Kazanımı (Info Gain)</td>
    <td>60.94</td>
    <td>60.2</td>
  </tr>
  <tr>
    <td>PCA</td>
    <td>61.31</td>
    <td>60.1</td>
  </tr>
  <tr>
    <td>Relief Ranking</td>
    <td>56.56</td>
    <td>55.5</td>
  </tr>
  <tr>
    <td>Simetrik Belirsizlik (Symmetrical Uncertainty)</td>
    <td>58.75</td>
    <td>58.2</td>
  </tr>
  <tr>
    <td>Tek Kural Öznitelik (One Rule Attribute)</td>
    <td>60.58</td>
    <td>60.6</td>
  </tr>
</table>


Bir başka deneyde literatürde görüntü sınıflandırma görevlerinde daha fazla tercih edilen çok katmanlı algılayıcı
(MLP) VS2 üzerinde uygulanmıştır. Kullanılan MLP’nin girdi katmanı, bir adet gizli katmanı ve çıktı katmanı
bulunmaktadır. Gizli katmanın 25 adet gizli birimi (𝑀) bulunmaktadır. Gizli katman ve çıktı katmanın aktivasyon
fonksiyonu hiperbolik tanjant ve maliyet fonksiyonu çapraz entropidir. Ağırlıklar [-1,1] aralığında düzgün dağılım
kullanarak rastgele başlatılmıştır. Başlangıçta sabit bir öğrenme oranı olan η = 0.1 kullanılmıştır. Optimum epok
ve yineleme sayısını bulmak için erken durdurma kriteri kullanılmıştır. Bu kriterin çalışma prensibi takip eden
adımlardan oluşmaktadır; veri setinin %80'i eğitim seti, %10'u doğrulama ve gerisi test seti olarak kullanılmıştır.
En fazla 20 epok gerçekleştirilerek optimum sayıda epok ve yineleme, doğrulama veri seti kullanılarak
bulunmuştur. Optimum sayıda yineleme ve epok bulunduğunda, sınıflandırma eğitim ve test setleri kullanılarak
optimum değerler ile yapılmıştır. Bu deney için sınıflandırıcının kodu TensorFlow kullanılarak yazılmıştır (Abadi
vd., 2016).

MLP ağı eğitilirken veri setinde ağda belli bir öznitelik grubuna ağırlık verilmemesi için minimum-maksimum
normalizasyonu yapılmıştır. Ayrıca önceki deneylerde iyi sonuç veren boyut küçültme algoritması MLP için de
denenmiştir. Tablo 5’de normalizasyonu yapılan, boyut küçültme olan ve olmayan veri setleri kullanılarak MLP
sınıflandırma ile 10 katlı ÇD sonuçları sunulmuştur. Tablodan da görüldüğü üzere boyut küçültme doğruluk
sonuçlarını arttırmıştır.

Tablo 5. MLP ile 10-Katlı Çapraz Doğrulama Sonuçları (MLP Results for 10 Fold CV)

<table>
  <tr>
    <td><strong>Görüntü / Doğruluk Ölçütleri</strong></td>
    <td><strong>Doğruluk (Genel)</strong></td>
  </tr>
  <tr>
    <td>Normalizasyon yapılmış, boyut küçültme yapılmamış</td>
    <td>%70.35</td>
  </tr>
  <tr>
    <td>Normalizasyon yapılmış, boyut küçültülmüş</td>
    <td>%72.5</td>
  </tr>
</table>


MLP ağını optimum duruma getirmek için takip eden deneyler yapılmıştır: MLP üzerinde çevrimiçi öğrenme, toplu
öğrenme yöntemi ve kısa-toplu öğrenme yöntemi kullanılarak birbiri ile bağlantılı olan iki deney yapılmıştır. Bu
iki deneyde optimum öğrenme oranına yakınsamak için; ilk olarak farklı öğrenme oranları, ara-sonra-yakınsa
öğrenme yaklaşımı kullanılarak (Denklem 4) uygulanmıştır. İkincisinde momentum katsayısı kullanılarak
optimum değere yakınsanmaya çalışılmıştır. Denklem 4’de n yineleme sayısını göstermektedir ve 1, 10, …, 100.000
arasındaki değerleri, 𝜂0=0.1 ve τ=10000 değerlerini almıştır.

$$\eta(n) = \frac{\eta_0}{1 + \frac{n}{\tau}} \quad (4)$$


Deneyler 10-katlı ÇD kullanılarak VS2 üzerinde gerçekleştirilmiştir. Bu deneylerin sonuçları Tablo 6’da
gösterilmiştir. 10 katlı çapraz doğrulama için sabit bir öğrenme oranı olan 𝜂 = 0.01 kullanılmıştır.