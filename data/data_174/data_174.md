Tablo 6: Suruç Halk Eğitim Merkezinde 1 Eylül 2018-20 Şubat 2019 Arası Kurslar

<table>
  <thead>
    <tr>
      <th>Kurs Türü</th>
      <th>Açılan Kurs Sayısı</th>
      <th>Toplam Kursiyer</th>
      <th>Erkek Kursiyer</th>
      <th>Kadın Kursiyer</th>
    </tr>
  </thead>
  <tbody>
    <tr>
      <td>Genel Kurs</td>
      <td>55</td>
      <td>1 360</td>
      <td>605</td>
      <td>755</td>
    </tr>
    <tr>
      <td>Okuma-yazma</td>
      <td>24</td>
      <td>306</td>
      <td>72</td>
      <td>234</td>
    </tr>
    <tr>
      <td>Mesleki-Teknik</td>
      <td>159</td>
      <td>3 016</td>
      <td>694</td>
      <td>2 322</td>
    </tr>
    <tr>
      <td>Toplam</td>
      <td>238</td>
      <td>4 682</td>
      <td>1 371</td>
      <td>3 311</td>
    </tr>
  </tbody>
</table>

Tablo 6’a göre ilk sırada 159 kursla mesleki ve teknik ikinci olarak 55 kursla
genel kurslar ve son olarak 24 kursla okuma-yazma kurslarının yer almaktadır. Bütün
kurs türlerinde kadın kursiyerlerin sayısının erkek kursiyerlerden fazladır.

2.8. İLGİLİ ALAN YAZIN

Öğün (1983) yılında yapmış olduğu “Ankara Halk Eğitim Merkezlerinde
Eğitici Ve Eğitilenlerin Ana Çocuk Sağlığı Ve Aile Planlamasına İlişkin Bilgi
Düzeylerinin Saptanması” isimli çalışmada Anakara ilindeki sekiz halk eğitim
merkezi çalışmanın örneklemini oluşturmuştur. Yapılan çalışma betimsel bir
çalışmadır. 255 kursiyere ve 37 eğitmene anket uygulanmıştır. Elde edilen verilerin
anlamlılığı ki-kare önemlilik testi ve Fisher ki-kare kesin test uygulanarak tespit
edilmiştir. Araştırmanın sonucunda en başarılı merkezler Çankaya, Ulus, Altındağ,
Çubuk, Yenimahalle halk eğitim merkezleri olmuştur. Buralarda eğitim gören
kursiyerlerin diğer merkezlerdekine göre alanda daha bilgili olduğu saptanmıştır.
Yenikent, Polatlı, Ergazi Halk Eğitim Merkezlerinde başarının daha düşük olduğu
gözlemlenmiştir. Kursiyerlerin eğitim seviyeleri arttıkça çalışılan konuda daha
başarılı oldukları gözlemlenmiştir. Ayrıca deneyimli öğretmenlerin bu alanda daha
başarılı sonuçlar almış olduğu tespit edilmiştir.

Akgün (1996) yılında yaptığı “Halk Eğitim Merkezlerinin Denetimi” adlı
yüksek lisans tezinde genel amaç ilköğretim müfettişlerinin halk eğitim
merkezlerinin yürürlükteki teftiş yönergesi formları ile gerçekleştirilen denetim
etkinliklerinin ne ölçüde yerine getirildiğine ilişkin görüşlerini belirlemektir.
Araştırma sonucunda araştırmaya katılan deneklerin %42.2’i hizmet öncesi
eğitimlerinde halk eğitimi ile ilgili ders almışken, %57.8’i ders almadığı
belirlenmiştir. Deneklerin %12.7’i halk eğitimi merkezlerinin denetimi konusunda
hizmet içi kurslara katılırken %87.3’ü bu eğitimlere katılmamıştır. Deneklerden
%59.8’i ilköğretim müfettişlerinin hizmet öncesi eğitiminin halk eğitimi alanında