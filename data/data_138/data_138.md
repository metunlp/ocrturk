2. FİNANSAL TABLOLARIN SUNUMUNA İLİŞKİN ESASLAR (DEVAMI)
İlişkili Taraflar
Aşağıdaki kriterlerden birinin varlığı halinde, taraf Şirket ile ilişkili sayılır:
a) Söz konusu tarafın, doğrudan ya da dolaylı olarak bir veya birden fazla aracı yoluyla:
i) İşletmeyi kontrol etmesi, işletme tarafından kontrol edilmesi ya da işletme ile ortak kontrol altında bulunması (ana
ortaklıklar, bağlı ortaklıklar ve aynı iş dalındaki bağlı ortaklıklar dahil olmak üzere);
ii) Şirket üzerinde önemli etkisinin olmasını sağlayacak payının olması; veya,
iii) Şirket üzerinde ortak kontrole sahip olması;
b) Tarafın, Şirket’in bir iştiraki olması;
c) Tarafın, Şirket’in ortak ortak girişimci olduğu bir iş ortaklığı olması;
d) Tarafın, Şirket’in veya ana ortaklığının kilit yönetici personelinin bir üyesi olması;
e) Tarafın, a) veya d)’de bahsedilen herhangi bir bireyin yakın bir aile üyesi olması;
f) Tarafın; kontrol edilen, ortak kontrol edilen ya da önemli etki altında veya d) veya e)’de bahsedilen herhangi bir bireyin
doğrudan ya da dolaylı olarak önemli oy hakkına sahip olduğu bir işletme olması; veya,
g) Tarafın, işletmenin ya da işletme ile ilişkili taraf olan bir işletmenin çalışanlarına işten ayrılma sonrasında sağlanan
fayda planları olması gerekir.
Finansal Varlıklar
Finansal yatırımlar, gerçeğe uygun değer farkı kâr veya zarara yansıtılan ve gerçeğe uygun değerinden kayıtlara alınan finansal
varlıklar haricinde, gerçeğe uygun piyasa değerinden alım işlemiyle doğrudan ilişkilendirilebilen harcamalar düşüldükten sonra
kalan tutar üzerinden muhasebeleştirilir. Yatırımlar, yatırım araçlarının ilgili piyasa tarafından belirlenen süreye uygun olarak
teslimatı koşulunu taşıyan bir kontrata bağlı olan işlem tarihinde kayıtlara alınır veya kayıtlardan çıkarılır. Finansal varlıklar
“gerçeğe uygun değer farkı kâr veya zarara yansıtılan finansal varlıklar”, “itfa edilmiş maliyeti ile ölçülen finansal varlıklar”,
“gerçeğe uygun değer farkı diğer kapsamlı gelire yansıtılan finansal varlıklar” olarak sınıflandırılır.
Gerçeğe uygun değer farkı kâr veya zarara yansıtılan finansal varlıklar
Gerçeğe uygun değer farkı kâr veya zarara yansıtılan finansal varlıklar; alım-satım amacıyla elde tutulan finansal varlıklardır.
Bir finansal varlık kısa vadede elden çıkarılması amacıyla edinildiği zaman söz konusu kategoride sınıflandırılır. Finansal riske
karşı etkili bir koruma aracı olarak belirlenmemiş olan türev ürünleri teşkil eden bahse konu finansal varlıklar da gerçeğe uygun
değer farkı kâr veya zarara yansıtılan finansal varlıklar olarak sınıflandırılır.
İtfa edilmiş maliyeti ile ölçülen finansal varlıklar
Finansal varlığın, sözleşmeye bağlı nakit akışlarının tahsil edilmesini amaçlayan ve finansal varlığa ilişkin sözleşme şartlarının,
belirli tarihlerde sadece anapara ve anapara bakiyesinden kaynaklanan faiz ödemelerini içeren nakit akışlarına yol açması
durumunda finansal varlık itfa edilmiş maliyeti ile ölçülen finansal varlık olarak sınıflandırılmaktadır. Etkin faiz oranı yöntemi
kullanılarak iskonto edilmiş maliyeti ile değerlemeye tabi tutulmakta ve varsa değer azalışı için karşılık ayrılmaktadır. Vadeye
kadar elde tutulacak menkul değerlerden kazanılan faiz gelirleri dönem kâr/(zararında) faiz geliri olarak
muhasebeleştirilmektedir.
Gerçeğe uygun değer farkı diğer kapsamlı gelire yansıtılan finansal varlıklar
Finansal varlığın sözleşmeye bağlı nakit akışlarının tahsil edilmesini ve finansal varlığın satılmasını amaçlayan ve buna ek olarak
finansal varlığa ilişkin sözleşme şartlarının, belirli tarihlerde sadece anapara ve anapara bakiyesinden kaynaklanan faiz
ödemelerini içeren nakit akışlarına yol açması durumlarında finansal varlık, gerçeğe uygun değer farkı diğer kapsamlı gelire
yansıtılan olarak sınıflandırılmaktadır.
Gerçeğe uygun değer farkı diğer kapsamlı gelire yansıtılan finansal varlıkların müteakip değerlemesi gerçeğe uygun değerleri
üzerinden yapılmaktadır. Ancak, gerçeğe uygun değerleri güvenilir bir şekilde tespit edilemiyorsa, sabit bir vadesi olanlar için
iç verim oranı yöntemi kullanılarak iskonto edilmiş bedel üzerinden; sabit bir vadesi olmayanlar için gerçeğe uygun değer
fiyatlandırma modelleri veya iskonto edilmiş nakit akış teknikleri kullanılarak değerlenmektedir.
Gerçeğe uygun değer farkı diğer kapsamlı gelire yansıtılan finansal varlıkların gerçeğe uygun değerlerindeki değişikliklerden
kaynaklanan ve menkul kıymetlerin etkin faiz yöntemiyle hesaplanan itfa edilmiş maliyeti ile gerçeğe uygun değeri arasındaki
farkı ifade eden gerçekleşmemiş kâr veya zararlar özkaynak kalemleri içerisinde “Finansal Varlıklar Değer Artış/(Azalış) Fonu”
hesabı altında gösterilmektedir.